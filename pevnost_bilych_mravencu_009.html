<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Setkání nad Bejrútem">
    <meta name="apple-mobile-web-app-capable" content="yes">
    <title>Setkání nad Bejrútem</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Pevnost bílých mravenců">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Pevnost bílých mravenců">
    <meta property="og:title" content="Pevnost bílých mravenců">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Pevnost bílých mravenců">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pevnost_bilych_mravencu_008.html">
    <link rel="next" href="./pevnost_bilych_mravencu_010.html">
    <meta name="nb-order" content="5">
    <link rel="self" href="pevnost_bilych_mravencu_009.html">
    <meta name="nb-identifier" content="soucek-pevnost-bilych-mravencu-818c5aa">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2213" data-nb-chars="13962">
    <nav role="doc-toc">
      <ul class="plain section">
        <li><a href="pevnost_bilych_mravencu_005.html">Člověk z Měsíce</a></li>
        <li><a href="pevnost_bilych_mravencu_006.html">Vonící krabička</a></li>
        <li><a href="pevnost_bilych_mravencu_007.html">Železné mouchy</a></li>
        <li><a href="pevnost_bilych_mravencu_008.html">Vyslanec země bílých mravenců (část deníku)</a></li>
        <li><a href="pevnost_bilych_mravencu_009.html">Setkání nad Bejrútem</a></li>
        <li><a href="pevnost_bilych_mravencu_010.html">Hospoda U nosorožce</a></li>
        <li><a href="pevnost_bilych_mravencu_011.html">Přízrak smrti</a></li>
        <li><a href="pevnost_bilych_mravencu_012.html">Starý Liu</a></li>
        <li><a href="pevnost_bilych_mravencu_013.html">Propast bohů</a></li>
        <li><a href="pevnost_bilych_mravencu_014.html">Bílá zvířata</a></li>
        <li><a href="pevnost_bilych_mravencu_015.html">Modré plameny</a></li>
        <li><a href="pevnost_bilych_mravencu_016.html">Příběh bílých mravenců</a></li>
        <li><a href="pevnost_bilych_mravencu_017.html">Bouře</a></li>
        <li><a href="pevnost_bilych_mravencu_018.html">Jitro</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="20"><span class="idea" data-nb-ref-number="1" id="idea1" data-nb-words="3" data-nb-chars="20">Setkání nad Bejrútem</span></h1>
        <section>
          <p class="chunk" data-nb-ref-number="2" data-nb-words="47" data-nb-chars="343"><span class="idea" data-nb-ref-number="2" id="idea2" data-nb-words="47" data-nb-chars="343">Čtyři turbíny „osmnáctky“ jednotvárně předly. Pod námi bylo indigově modré Středozemní moře, hezká letuška roznášela po&nbsp;kabině minerálku (zdarma) anebo co&nbsp;kdo chtěl (proti hotovému zaplacení), severní cíp Kypru, lemovaný bělavou čárečkou příboje jako špatně vyladěný obraz na&nbsp;televizní obrazovce nám vyplul vstříc, podobný přídi pirátské lodi.</span></p>
          <p class="chunk" data-nb-ref-number="3" data-nb-words="87" data-nb-chars="537"><span class="idea" data-nb-ref-number="3" id="idea3" data-nb-words="87" data-nb-chars="537">Měl jsem nutkavý a&nbsp;po pravdě řečeno dosti nepříjemný pocit, že&nbsp;jsem tohle všechno už&nbsp;jednou zažil, moře, ostrovy, bzučení turbín, zkrátka cestu z&nbsp;Prahy přes Bělehrad do&nbsp;Bejrútu. Znáte to, že? Psychiatři takové pocity docela přesně pojmenovali, jenomže jsem už&nbsp;dávno zapomněl jak. Ptát se&nbsp;letušky, zda si&nbsp;na&nbsp;mne náhodou nepamatuje, by&nbsp;bylo určitě zbytečné. V&nbsp;letadle se&nbsp;jen za&nbsp;poslední měsíce vystřídaly tisíce lidí a&nbsp;já rozhodně nejsem tak nápadný krasavec, aby právě mne uchovala nadosmrti v&nbsp;paměti. Když mne nepoznal ani Fanýnek Bendů…</span></p>
          <p class="chunk" data-nb-ref-number="4" data-nb-words="97" data-nb-chars="599"><span class="idea" data-nb-ref-number="4" id="idea4" data-nb-words="97" data-nb-chars="599">Zavrtal jsem se&nbsp;hlouběji do&nbsp;sedadla, snažil se&nbsp;uspořádat myšlenky a&nbsp;nějak utřídit zmatené plány, nad nimiž poručík Šolta jenom krčil rameny a&nbsp;můj dvorní lékař doktor Klátil povážlivě pokyvoval hlavou. Zábavný pan Barnard mne tenkrát poslal do&nbsp;Bejrútu&nbsp;– to&nbsp;jsem si&nbsp;pamatoval docela určitě a&nbsp;stejně bezpečně, jako dolarovou zálohu, jejíž podstatnou část objevil poručík Šolta na&nbsp;mém tuzexovém kontě. Neměl jsem o&nbsp;něm ani tušení. Díky němu jsem se, mimochodem řečeno, mohl pustit do&nbsp;cestování po&nbsp;světě, místo abych si&nbsp;pěkně a&nbsp;skromně hledal místo. S&nbsp;termity jsem už&nbsp;rozhodně nechtěl mít nic společného.</span></p>
          <p class="chunk" data-nb-ref-number="5" data-nb-words="114" data-nb-chars="752"><span class="idea" data-nb-ref-number="5" id="idea5" data-nb-words="114" data-nb-chars="752">V&nbsp;hotelu Alcron se&nbsp;niť paměti ztrácela. Odletěl jsem skutečně? Malárie, kterou jsem si&nbsp;zřejmě dovezl, pro pobyt v&nbsp;tropech svědčila. Doufal jsem, že&nbsp;mi&nbsp;cesta po&nbsp;setřelých a&nbsp;nejasných stopách minulosti pomůže získat zpátky půl roku ztraceného života. Poručík Šolta nakonec prohlásil, že&nbsp;jsem prokazatelně plnoletý, že&nbsp;si&nbsp;tedy myje ruce v&nbsp;nevinnosti a&nbsp;abych se&nbsp;třeba postavil na&nbsp;hlavu. Doktor Klátil zaujal podobné stanovisko&nbsp;– jenže mi&nbsp;nedoporučoval takové gymnastické cviky, ale pár týdnů rekreace v&nbsp;Libanonu, když už&nbsp;prý tam chci mermomocí letět. Ujistil mne, že&nbsp;je&nbsp;to&nbsp;zemička pro rekonvalescenty jako stvořená. Pokud prý mne nebudou rozčilovat zvláštní způsoby arabských řidičů, jezdících zásadně se&nbsp;stisknutým knoflíkem houkačky, ohromně si&nbsp;odpočinu.</span></p>
          <p class="chunk" data-nb-ref-number="6" data-nb-words="75" data-nb-chars="411"><span class="idea" data-nb-ref-number="6" id="idea6" data-nb-words="75" data-nb-chars="411">Útoky na&nbsp;můj vzácný život se&nbsp;neopakovaly. Několik prvních dní mne poručík Šolta hlídal jako ostříž, ale brzy jsem už&nbsp;směl chodit po&nbsp;okolí na&nbsp;procházky a&nbsp;za pár týdnů jsem se&nbsp;konečně vrátil domů, do&nbsp;bubenečské garsoniéry. Má&nbsp;nádherný výhled na&nbsp;dvůr s&nbsp;popelnicemi a&nbsp;s&nbsp;klepadly koberců&nbsp;– a&nbsp;já jej přece zrádně opustil a&nbsp;vrhl se&nbsp;na&nbsp;cesty. Tuším, že&nbsp;už&nbsp;v&nbsp;deníku jsem se&nbsp;zmínil o&nbsp;své zálibě v&nbsp;bláznivých rozhodnutích…</span></p>
          <p class="chunk" data-nb-ref-number="7" data-nb-words="81" data-nb-chars="569"><span class="idea" data-nb-ref-number="7" id="idea7" data-nb-words="81" data-nb-chars="569">„Za deset minut přistáváme v&nbsp;Bejrútu, prosím! Připoutejte se&nbsp;a&nbsp;dokuřte!“ šveholila letuška. Letadlo se&nbsp;trochu naklonilo na&nbsp;křídlo, sklouzlo jako racek nad hladinu, tečkovanou rybářskými čluny, a&nbsp;posléze nad poloostrov s&nbsp;jedním z&nbsp;nejkrásnějších měst světa. Jako kouzelný koberec pod námi proběhly bělostné výškové domy a&nbsp;hotely, přepychové vily velmožů celého arabského světa od&nbsp;Kuvajtu až&nbsp;do&nbsp;Maroka, zasvítily sněhem pokryté vrcholky Libanonských hor s&nbsp;posledním přísně střeženým turistickým hájem opravdovských libanonských cedrů, trošku to&nbsp;drclo. Byli jsme v&nbsp;Bejrútu.</span></p>
          <p class="chunk" data-nb-ref-number="8" data-nb-words="55" data-nb-chars="350"><span class="idea" data-nb-ref-number="8" id="idea8" data-nb-words="55" data-nb-chars="350">Od&nbsp;tohoto okamžiku jsem počal uskutečňovat svůj plán, pečlivě vymyšlený a&nbsp;podle mého mínění důvtipný, ačkoli asi strašlivě pošetilý. Rozhodl jsem se&nbsp;totiž jít, kam mne oči povedou a&nbsp;nohy ponesou, podřizovat se&nbsp;všem náhlým vnuknutím, zkrátka vydat se&nbsp;na&nbsp;milost a&nbsp;nemilost náhodě, ve&nbsp;které by&nbsp;mohla být skryta alespoň střepinka mé&nbsp;zapomenuté minulosti.</span></p>
          <p class="chunk" data-nb-ref-number="9" data-nb-words="143" data-nb-chars="933"><span class="idea" data-nb-ref-number="9" id="idea9" data-nb-words="143" data-nb-chars="933">Spolu s&nbsp;ostatními cestujícími jsem z&nbsp;letadla přesedl do&nbsp;přepychového autobusu, rozhodně vhodnějšího pro transkontinentální cesty nežli pro těch pár kilometrů z&nbsp;Khalde, kde je&nbsp;bejrútské letiště, do&nbsp;města. I&nbsp;tady se&nbsp;mi&nbsp;všechno zdálo povědomé&nbsp;– ale vilová předměstí jsou si&nbsp;podobná jako vejce vejci… Teprve za&nbsp;chvíli jsem měl jistotu: čekal jsem&nbsp;– aniž jsem věděl proč&nbsp;– po&nbsp;pravé straně dálnice koně. Vlastně to&nbsp;byl holý nesmysl, kůň tady, mezi tisíci navzájem se&nbsp;proplétajících a&nbsp;(jak dr. Klátil správně předpověděl) divoce troubících automobilů na&nbsp;cornischi, dokonalé silnici vedoucí kolem mořského břehu nad romanticky rozeklanými Holubičími skalami. Počkat&nbsp;– Holubičí skály! Odkud vím zase tohle? Než jsem mohl domyslet, objevila se&nbsp;za&nbsp;zatáčkou skvělá jízdárna s&nbsp;řadou překážek, lonžovacími pískovanými ovály a&nbsp;ovšem i&nbsp;s&nbsp;několika docela určitě ne&nbsp;právě chudými jezdci na&nbsp;nádherných arabských koních drobných hlav a&nbsp;štíhlých kotníků.</span></p>
          <p class="chunk" data-nb-ref-number="10" data-nb-words="19" data-nb-chars="116"><span class="idea" data-nb-ref-number="10" id="idea10" data-nb-words="19" data-nb-chars="116">Teprve teď jsem byl pevně přesvědčen, že&nbsp;první postupný cíl cesty za&nbsp;ztracenými vzpomínkami je&nbsp;nalezen. Ale jak dál?</span></p>
          <p class="chunk" data-nb-ref-number="11" data-nb-words="106" data-nb-chars="703"><span class="idea" data-nb-ref-number="11" id="idea11" data-nb-words="106" data-nb-chars="703">Autobus UAA, United Arabian Airlinies, nás vyklopil před náramnými místnostmi místních aerolinií na&nbsp;křižovatce ulic, jejichž názvy připomínaly spíše Paříž&nbsp;– Rue Madame Curie, Rue de&nbsp;Bordeaux a&nbsp;Rue de&nbsp;Belgique, ozdobené sochou jakéhosi fousatého pána. Krášlí se&nbsp;sobě podobnými pány&nbsp;– patrně z&nbsp;přízně&nbsp;– kdejaké náměstí světa. Autobus byl vmžiku obležen houfem premovaných hotelových nosičů, odstrkujících se&nbsp;navzájem a&nbsp;překřikujících jeden druhého, aby pro svůj podnik urvali zákazníka a&nbsp;pro sebe nějaký ten piastr zpropitného. Četl jsem jména zlatě vyšitá na&nbsp;čepicích&nbsp;– Bristol, Alcazar, Commodore, Coral Beach. Ne, nic mi&nbsp;to&nbsp;neříkalo. Sebral jsem vlastnoručně kufřík a&nbsp;pustil jsem se&nbsp;nazdařbůh do&nbsp;města.</span></p>
          <p class="chunk" data-nb-ref-number="12" data-nb-words="44" data-nb-chars="273"><span class="idea" data-nb-ref-number="12" id="idea12" data-nb-words="44" data-nb-chars="273">Bylo známé a&nbsp;cizí zároveň. Tu&nbsp;mne ovanula pronikavá vůně od&nbsp;krámku pouličního kuchaře a&nbsp;já jsem si&nbsp;užuž vzpomínal, kde&nbsp;– ale ne! Všechno zase zmizelo, ztratilo se. Průhled do&nbsp;uličky domorodého bazaru, súků, klepání paliček stříbrotepců, bože můj, vždyť přece tohle všechno…</span></p>
          <p class="chunk" data-nb-ref-number="13" data-nb-words="70" data-nb-chars="461"><span class="idea" data-nb-ref-number="13" id="idea13" data-nb-words="70" data-nb-chars="461">Ani jsem nepozoroval, že&nbsp;jsem se&nbsp;z&nbsp;přepychového centra ulic s&nbsp;výškovými domy, hotely a&nbsp;milionářskými zábavními podniky dostal do&nbsp;úzkých uliček, sevřených zadními frontami domů bez oken a&nbsp;s&nbsp;nízkými dveřmi. A&nbsp;pak jsem najednou stál před malým dvoupatrovým hotelem, takřka utopeným v&nbsp;moři obílených přízemních domků s&nbsp;dřevěnými nástavbami. Na&nbsp;tabuli, upevněné trochu nakřivo, bylo zlatým písmem napsáno AOUN HOUSE a&nbsp;pod tím PRVOTŘÍDNÍ UBYTOVÁNÍ ZA&nbsp;TURISTICKÉ CENY.</span></p>
          <p class="chunk" data-nb-ref-number="14" data-nb-words="38" data-nb-chars="215"><span class="idea" data-nb-ref-number="14" id="idea14" data-nb-words="38" data-nb-chars="215">Jako bez vůle jsem vstoupil do&nbsp;haly. Ovanul mne syrový chlad a&nbsp;směs všech vůní a&nbsp;zápachů arabské kuchyně, smíšená s&nbsp;tabákovým kouřem a&nbsp;sladkým, pronikavým pachem čehosi, co&nbsp;mohlo&nbsp;– a&nbsp;ovšem také nemuselo&nbsp;– být opiem.</span></p>
          <p class="chunk" data-nb-ref-number="15" data-nb-words="37" data-nb-chars="260"><span class="idea" data-nb-ref-number="15" id="idea15" data-nb-words="37" data-nb-chars="260">Za&nbsp;recepčním pultem klímal čokoládově hnědý mládenec v&nbsp;rozhalené košili, ozdobené obrázky všelijakých automobilů. Nežli jsem mohl tento živý katalog prostudovat, vzbudil se&nbsp;a&nbsp;čiperně na&nbsp;mne začal dorážet záplavou francouzštiny, v&nbsp;níž nejsem právě dvakrát doma.</span></p>
          <p class="chunk" data-nb-ref-number="16" data-nb-words="11" data-nb-chars="70"><span class="idea" data-nb-ref-number="16" id="idea16" data-nb-words="11" data-nb-chars="70">„B’tifham inglisi?“ přerušil jsem ho, aniž jsem si&nbsp;uvědomil, co&nbsp;říkám.</span></p>
          <p class="chunk" data-nb-ref-number="17" data-nb-words="6" data-nb-chars="41"><span class="idea" data-nb-ref-number="17" id="idea17" data-nb-words="6" data-nb-chars="41">Kluk se&nbsp;rázem přeorientoval na&nbsp;arabštinu.</span></p>
          <p class="chunk" data-nb-ref-number="18" data-nb-words="15" data-nb-chars="96"><span class="idea" data-nb-ref-number="18" id="idea18" data-nb-words="15" data-nb-chars="96">„Ma bífham arabi, nerozumím arabsky,“ zkazil jsem mu&nbsp;radost, „ehkee ala mahlak&nbsp;– mluvte pomalu!“</span></p>
          <p class="chunk" data-nb-ref-number="19" data-nb-words="32" data-nb-chars="196"><span class="idea" data-nb-ref-number="19" id="idea19" data-nb-words="32" data-nb-chars="196">Arabská slova se&nbsp;mi&nbsp;vynořovala z&nbsp;paměti jako bubliny, stoupající k&nbsp;hladině odněkud z&nbsp;hlubin. Ještě před pěti minutami jsem neměl ani tušení, že&nbsp;jsem kdy znal alespoň jedno jediné arabské slovíčko.</span></p>
          <p class="chunk" data-nb-ref-number="20" data-nb-words="48" data-nb-chars="296"><span class="idea" data-nb-ref-number="20" id="idea20" data-nb-words="48" data-nb-chars="296">Mládenec roztáhl v&nbsp;gestu zoufalství paže, zazubil se&nbsp;na&nbsp;mne, prohlásil, že&nbsp;„muta ’assif“, tedy že&nbsp;velmi lituje a&nbsp;někam odběhl. Za&nbsp;chvíli se&nbsp;vrátil s&nbsp;prošedivělým mužem středních let v&nbsp;dokonale střiženém bílém obleku a&nbsp;s&nbsp;vázankou, v&nbsp;níž zářil zlatý špendlík s&nbsp;diamantem velikosti lískového oříšku.</span></p>
          <p class="chunk" data-nb-ref-number="21" data-nb-words="58" data-nb-chars="366"><span class="idea" data-nb-ref-number="21" id="idea21" data-nb-words="58" data-nb-chars="366">Zadívali jsme se&nbsp;jeden na&nbsp;druhého. Chlapík vypadal jako stárnoucí filmový herec po&nbsp;natáčení velice obtížného záběru; pod očima mu&nbsp;zplihle visely modré váčky, pleť měl spíše prošedivělou než hnědou, oči zastřené a&nbsp;unavené. Když se&nbsp;přiblížil, ucítil jsem z&nbsp;jeho obleku ostrou sladkou vůni. Možná, že&nbsp;ho&nbsp;mládenec s&nbsp;automobilovým ceníkem na&nbsp;košili zrovna vytáhl od&nbsp;opia.</span></p>
          <p class="chunk" data-nb-ref-number="22" data-nb-words="9" data-nb-chars="54"><span class="idea" data-nb-ref-number="22" id="idea22" data-nb-words="9" data-nb-chars="54">Obešel mne jako vzácný výstavní exponát a&nbsp;tiše hvízdl.</span></p>
          <p class="chunk" data-nb-ref-number="23" data-nb-words="24" data-nb-chars="127"><span class="idea" data-nb-ref-number="23" id="idea23" data-nb-words="24" data-nb-chars="127">„Skoro jsem vás nepoznal, doktore! To&nbsp;vás to&nbsp;ale nějak sebralo… Kde jste se&nbsp;tu&nbsp;vzal? Šéf mně o&nbsp;vás nic nehlásil. Nechápu, jak…“</span></p>
          <p class="chunk" data-nb-ref-number="24" data-nb-words="10" data-nb-chars="79"><span class="idea" data-nb-ref-number="24" id="idea24" data-nb-words="10" data-nb-chars="79">Mluvil dokonalou angličtinou a&nbsp;zřejmě čekal vysvětlení. Horečně jsem přemýšlel.</span></p>
          <p class="chunk" data-nb-ref-number="25" data-nb-words="24" data-nb-chars="169"><span class="idea" data-nb-ref-number="25" id="idea25" data-nb-words="24" data-nb-chars="169">„Vím o&nbsp;tom&nbsp;–,“ řekl jsem konečně. „Eh… Barnard vám to&nbsp;příležitostně vysvětlí. Strašně komplikovaná situace. Bylo nutné… bylo nutné zachovat co&nbsp;nejpřísnější mlčenlivost.“</span></p>
          <p class="chunk" data-nb-ref-number="26" data-nb-words="21" data-nb-chars="123"><span class="idea" data-nb-ref-number="26" id="idea26" data-nb-words="21" data-nb-chars="123">Zdálo se&nbsp;mi, že&nbsp;jeho oči pomalu ztrácejí závoj únavy nebo opiového omámení a&nbsp;že si&nbsp;mne prohlíží se&nbsp;vzrůstajícím podezřením.</span></p>
          <p class="chunk" data-nb-ref-number="27" data-nb-words="7" data-nb-chars="42"><span class="idea" data-nb-ref-number="27" id="idea27" data-nb-words="7" data-nb-chars="42">„Doufám, že&nbsp;se&nbsp;ještě nevracíte do&nbsp;Evropy?“</span></p>
          <p class="chunk" data-nb-ref-number="28" data-nb-words="17" data-nb-chars="104"><span class="idea" data-nb-ref-number="28" id="idea28" data-nb-words="17" data-nb-chars="104">„Proboha, právě naopak!“ pospíšil jsem si&nbsp;ho&nbsp;ujistit. „Chci co&nbsp;nejrychleji k&nbsp;termi… chci říci k&nbsp;šéfovi.“</span></p>
          <p class="chunk" data-nb-ref-number="29" data-nb-words="2" data-nb-chars="15"><span class="idea" data-nb-ref-number="29" id="idea29" data-nb-words="2" data-nb-chars="15">Potřásl hlavou.</span></p>
          <p class="chunk" data-nb-ref-number="30" data-nb-words="11" data-nb-chars="81"><span class="idea" data-nb-ref-number="30" id="idea30" data-nb-words="11" data-nb-chars="81">„Jaktěživ jsem se&nbsp;ještě s&nbsp;podobným případem nesetkal. Počkejte okamžik, doktore!“</span></p>
          <p class="chunk" data-nb-ref-number="31" data-nb-words="60" data-nb-chars="387"><span class="idea" data-nb-ref-number="31" id="idea31" data-nb-words="60" data-nb-chars="387">Odešel a&nbsp;zanechal mne ve&nbsp;společnosti mládence, který už&nbsp;zase tiše klímal nad knihou hostů. Prohlížel jsem si&nbsp;zařízení a&nbsp;vybíral, co&nbsp;nejdříve a&nbsp;nejjistěji popadnu, kdyby se&nbsp;chlapík s&nbsp;maharadžovským diamantem v&nbsp;kravatě vrátil se&nbsp;zřetelně nepřátelskými úmysly. Právě jsem se&nbsp;definitivně rozhodl pro jedno z&nbsp;titěrných křesílek, stojících v&nbsp;řadě za&nbsp;mými zády, když se&nbsp;vyfešákovaný pán vrátil.</span></p>
          <p class="chunk" data-nb-ref-number="32" data-nb-words="25" data-nb-chars="144"><span class="idea" data-nb-ref-number="32" id="idea32" data-nb-words="25" data-nb-chars="144">„Máte štěstí, doktore,“ usmíval se&nbsp;tenkými rty bez účasti očí, „za dvě hodiny odlétá Ahmed s&nbsp;nějakými krámy pro Ústředí. Můžete se&nbsp;svézt s&nbsp;ním.“</span></p>
          <p class="chunk" data-nb-ref-number="33" data-nb-words="3" data-nb-chars="22"><span class="idea" data-nb-ref-number="33" id="idea33" data-nb-words="3" data-nb-chars="22">„Výborně! Děkuji vám.“</span></p>
          <p class="chunk" data-nb-ref-number="34" data-nb-words="18" data-nb-chars="111"><span class="idea" data-nb-ref-number="34" id="idea34" data-nb-words="18" data-nb-chars="111">„Za co, prosím vás?“ povytáhl udiveně obočí. „Mám právě tak čas připravit vám na&nbsp;cestu nějaké obložené chleby.“</span></p>
          <p class="chunk" data-nb-ref-number="35" data-nb-words="28" data-nb-chars="162"><span class="idea" data-nb-ref-number="35" id="idea35" data-nb-words="28" data-nb-chars="162">Chtěl jsem zdvořile odmítnout, ale pak jsem si&nbsp;uvědomil, že&nbsp;nemám ani ponětí, jak dlouhý bude let, a&nbsp;že bych se&nbsp;tím mohl prozradit. Kývnutím hlavy jsem poděkoval.</span></p>
          <p class="chunk" data-nb-ref-number="36" data-nb-words="124" data-nb-chars="795"><span class="idea" data-nb-ref-number="36" id="idea36" data-nb-words="124" data-nb-chars="795">Pána v&nbsp;bílém saku a&nbsp;s&nbsp;diamantem jsem už&nbsp;neviděl. Mládenec s&nbsp;auty na&nbsp;košili mi&nbsp;po&nbsp;chvíli přinesl hliníkovou krabici sandwichů a&nbsp;pořádně velkou termosku. Pak předjel před AOUN HOUSE s&nbsp;obsta­rožním chevroletem. Zdvořilým „minfadlak“ mne pozval dovnitř. Propletli jsme se&nbsp;úzkými uličkami až&nbsp;na&nbsp;Avenue de&nbsp;Paris, nádhernou přímořskou dálnici na&nbsp;severním okraji města. Za&nbsp;chvíli už&nbsp;byl Bejrút za&nbsp;námi. Asi po&nbsp;půlhodině jízdy mezi pečlivě obdělanými políčky, reklamními tabulemi a&nbsp;špalírem dětí, nabízejících pomeranče, datle a&nbsp;jablka, jsme dorazili do&nbsp;Baskinty&nbsp;– tak to&nbsp;alespoň stálo na&nbsp;orientační tabuli. Jak se&nbsp;ukázalo, Baskinta byla něčím mezi vesnicí a&nbsp;městečkem, měla však maličké a&nbsp;zaprášené letiště a&nbsp;na něm stála ke&nbsp;startu připravená dvoumotorová, pískově žlutá cesna. Pilot už&nbsp;protáčel motory.</span></p>
          <p class="chunk" data-nb-ref-number="37" data-nb-words="39" data-nb-chars="249"><span class="idea" data-nb-ref-number="37" id="idea37" data-nb-words="39" data-nb-chars="249">Mládenec zřejmě nenosil automobilovou košili náhodou. Bra­vurně zajel až&nbsp;k&nbsp;letadlu tak těsně, že&nbsp;minul podvozek sotva o&nbsp;pár milimetrů. Naši letištní službu by&nbsp;z&nbsp;takových kejklů na&nbsp;rozjezdové ploše ranila mrtvice; tady se&nbsp;to&nbsp;zřejmě tak přísně nebere.</span></p>
          <p class="chunk" data-nb-ref-number="38" data-nb-words="93" data-nb-chars="571"><span class="idea" data-nb-ref-number="38" id="idea38" data-nb-words="93" data-nb-chars="571">Kdosi mi&nbsp;podal ruku a&nbsp;pomohl na&nbsp;úzké schůdky. Kluk za&nbsp;mnou přinesl krabici a&nbsp;termosku. Dvířka zabouchla, cesna se&nbsp;pomalu rozjela po&nbsp;travnaté ploše, zanechávajíc za&nbsp;sebou ohon zvířeného prachu a&nbsp;písku, zrychlila a&nbsp;konečně se&nbsp;odlepila od&nbsp;země. Pilot několika okruhy vystoupal až&nbsp;nad vrcholky hor a&nbsp;pak otočil tupý nos letadla na&nbsp;jih. Snažil jsem se&nbsp;nalézt mezi hromadami balíků, krabic a&nbsp;beden co&nbsp;nejpohodlnější místo. Už&nbsp;už&nbsp;se&nbsp;mi&nbsp;to&nbsp;málem podařilo, když se&nbsp;otevřela dvířka pilotního prostoru, napřed vykoukla dlouhá hlaveň pistole a&nbsp;potom optimistický kukuč pana Barnarda.</span></p>
          <p class="chunk" data-nb-ref-number="39" data-nb-words="28" data-nb-chars="168"><span class="idea" data-nb-ref-number="39" id="idea39" data-nb-words="28" data-nb-chars="168">„Ale, ale, to&nbsp;je&nbsp;mi&nbsp;překvapení, doktore! Dejte laskavě ruce nad hlavu a&nbsp;dopřejte mi&nbsp;potěšení, abych se&nbsp;chvíli pokochal hříčkou přírody, ano? Tak je&nbsp;to&nbsp;správné, děkuji.“</span></p>
          <p class="chunk" data-nb-ref-number="40" data-nb-words="8" data-nb-chars="65"><span class="idea" data-nb-ref-number="40" id="idea40" data-nb-words="8" data-nb-chars="65">Barnard, oči zakryté nezbytnými brýlemi, přímo klokotal nadšením.</span></p>
          <p class="chunk" data-nb-ref-number="41" data-nb-words="33" data-nb-chars="205"><span class="idea" data-nb-ref-number="41" id="idea41" data-nb-words="33" data-nb-chars="205">„Nikdy jsem dosud neměl příležitost pozorovat tvora, který by&nbsp;se&nbsp;dobrovolně vrátil do… no, řekněme tam, kde mu&nbsp;vůbec nesvědčí. Škoda, že&nbsp;o&nbsp;vás asi nebudu moci napsat vědecký článek. Strašně lituji, vážně!“</span></p>
          <p class="chunk" data-nb-ref-number="42" data-nb-words="30" data-nb-chars="181"><span class="idea" data-nb-ref-number="42" id="idea42" data-nb-words="30" data-nb-chars="181">Pokusil jsem se&nbsp;spustit ruce, ale hlaveň pistole se&nbsp;rázem zdvihla do&nbsp;úrovně mé&nbsp;hlavy. Viděl jsem zřetelně, jak se&nbsp;Barnardův ukazováček na&nbsp;spoušti napjal. Rychle jsem je&nbsp;zase zdvihl.</span></p>
          <p class="chunk" data-nb-ref-number="43" data-nb-words="30" data-nb-chars="194"><span class="idea" data-nb-ref-number="43" id="idea43" data-nb-words="30" data-nb-chars="194">„Přisuňte sem, vážený pane kolego, nohou, rozumíte, <em>nohou</em>, tu&nbsp;hliníkovou krabici. Báječně, skvěle! Škoda, že&nbsp;vám asi nezbude čas věnovat se&nbsp;důkladně kopané. Dotáhl byste to&nbsp;daleko, to&nbsp;mi&nbsp;věřte!“</span></p>
          <p class="chunk" data-nb-ref-number="44" data-nb-words="23" data-nb-chars="129"><span class="idea" data-nb-ref-number="44" id="idea44" data-nb-words="23" data-nb-chars="129">Otevřel jedno z&nbsp;okének letadla, ale stále mne držel na&nbsp;mušce. Do&nbsp;kabiny vnikl proud vzduchu. Pak popadl krabici a&nbsp;vyhodil ji&nbsp;ven.</span></p>
          <p class="chunk" data-nb-ref-number="45" data-nb-words="37" data-nb-chars="221"><span class="idea" data-nb-ref-number="45" id="idea45" data-nb-words="37" data-nb-chars="221">„Tak,“ oddechl si, když zase zavřel okénko, „trochu mne to&nbsp;zner­vózňovalo. Stárnu, kamaráde! Tak to&nbsp;bude. Jenže kdo může přísahat, že&nbsp;přítel Debbas zrovna trošku nepřebral opia nebo hašiše a&nbsp;že to&nbsp;s&nbsp;námi neudělá bum, že?“</span></p>
          <p class="chunk" data-nb-ref-number="46" data-nb-words="12" data-nb-chars="78"><span class="idea" data-nb-ref-number="46" id="idea46" data-nb-words="12" data-nb-chars="78">„Jaké bum?“ promluvil jsem poprvé. „V&nbsp;té krabici byly přece obkládané chleby.“</span></p>
          <p class="chunk" data-nb-ref-number="47" data-nb-words="96" data-nb-chars="585"><span class="idea" data-nb-ref-number="47" id="idea47" data-nb-words="96" data-nb-chars="585">„Správně, naprosto správně, kamaráde,“ přikyvoval Barnard jako soška tlustého Buddhy, „v krabici byly obložené chleby a&nbsp;kromě nich, pod dvojitým dnem, ještě nějaký ten tritol s&nbsp;časovanou rozbuškou, kdybyste se&nbsp;snad byl náhodou rozmyslel a&nbsp;po cestě vystoupil z&nbsp;auta. Za&nbsp;deset minut to&nbsp;bouchne. To&nbsp;víte, svět je&nbsp;plný protivenství a&nbsp;falše, a&nbsp;tak jsme se&nbsp;raději díky ochotnému panu Debbasovi pojistili. Ale vážně, člověče, vy&nbsp;jste se&nbsp;stejně asi zbláznil, ne? Přijít jakoby nic k&nbsp;Debbasovi&nbsp;– no, nervy máte, to&nbsp;zase všechna čest. Když nám telefonoval na&nbsp;letiště, mysleli jsme, že&nbsp;je&nbsp;opilý…“</span></p>
          <p class="chunk" data-nb-ref-number="48" data-nb-words="34" data-nb-chars="211"><span class="idea" data-nb-ref-number="48" id="idea48" data-nb-words="34" data-nb-chars="211">„Jak jste mohl vyhodit tu… tu&nbsp;výbušninu jen tak dolů?“ zeptal jsem se, abych Barnarda něčím zabavil, a&nbsp;zároveň jsem odhadoval vzdálenost mezi svou levou nohou a&nbsp;jeho pistolí. Kdybych neočekávaně a&nbsp;prudce vykopl…</span></p>
          <p class="chunk" data-nb-ref-number="49" data-nb-words="43" data-nb-chars="251"><span class="idea" data-nb-ref-number="49" id="idea49" data-nb-words="43" data-nb-chars="251">„Neračte se&nbsp;obávat, kamarádíčku! Už&nbsp;jsme dávno přeletěli Chtauru a&nbsp;Beidar. Pod námi jsou jen a&nbsp;jen skály a&nbsp;písek. No, a&nbsp;kdyby pánbu dopustil, motyka spustila a&nbsp;připletl se&nbsp;tam přece jenom nějaký ten chudák beduín, tak bychom taky smutek nenosili, co?“</span></p>
          <p class="chunk" data-nb-ref-number="50" data-nb-words="17" data-nb-chars="124"><span class="idea" data-nb-ref-number="50" id="idea50" data-nb-words="17" data-nb-chars="124">Neodpověděl jsem. Tohle byl rozhodně docela jiný Barnard, než jakého jsem poznal v&nbsp;pražském hotelovém pokoji. Nepříjemnější.</span></p>
          <p class="chunk" data-nb-ref-number="51" data-nb-words="21" data-nb-chars="123"><span class="idea" data-nb-ref-number="51" id="idea51" data-nb-words="21" data-nb-chars="123">„Kam letíme?“ otázal jsem se&nbsp;po&nbsp;chvíli, když jsem přece jen uznal, že&nbsp;je&nbsp;Barnardova pistole o&nbsp;pár centimetrů příliš daleko.</span></p>
          <p class="chunk" data-nb-ref-number="52" data-nb-words="38" data-nb-chars="218"><span class="idea" data-nb-ref-number="52" id="idea52" data-nb-words="38" data-nb-chars="218">„Kam? To&nbsp;je&nbsp;ale svrchovaně divná otázka, pane kolego! Přece tam, kam máte namířeno i&nbsp;vy, nebo ne? K&nbsp;šéfovi! Určitě se&nbsp;vás už&nbsp;nemůže dočkat. Ahmed ohlásil rádiem váš návrat do&nbsp;naší milující mateřské náruče na&nbsp;základnu.“</span></p>
          <p class="chunk" data-nb-ref-number="53" data-nb-words="19" data-nb-chars="116"><span class="idea" data-nb-ref-number="53" id="idea53" data-nb-words="19" data-nb-chars="116">Necítil jsem už&nbsp;ruce a&nbsp;sepjal jsem tedy dlaně za&nbsp;hlavou. Barnard významně pokýval hlavní pistole, ale nic nenamítal.</span></p>
          <p class="chunk" data-nb-ref-number="54" data-nb-words="7" data-nb-chars="32"><span class="idea" data-nb-ref-number="54" id="idea54" data-nb-words="7" data-nb-chars="32">„A&nbsp;co tam se&nbsp;mnou budete dělat?“</span></p>
          <p class="chunk" data-nb-ref-number="55" data-nb-words="19" data-nb-chars="112"><span class="idea" data-nb-ref-number="55" id="idea55" data-nb-words="19" data-nb-chars="112">Barnard si&nbsp;chvilku přemítavě pohvizdoval, nebo se&nbsp;mi&nbsp;to&nbsp;snad jenom v&nbsp;klubu motorů zdálo, a&nbsp;pak pomalu odpověděl:</span></p>
          <p class="chunk" data-nb-ref-number="56" data-nb-words="17" data-nb-chars="107"><span class="idea" data-nb-ref-number="56" id="idea56" data-nb-words="17" data-nb-chars="107">„Tak to, prosím, opravdu nevím. Ale že&nbsp;bych vám záviděl, to&nbsp;vám tedy docela určitě nezávidím, kamarádíčku…“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>