<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Hospoda U nosorožce">
    <meta name="apple-mobile-web-app-capable" content="yes">
    <title>Hospoda U nosorožce</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Pevnost bílých mravenců">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Pevnost bílých mravenců">
    <meta property="og:title" content="Pevnost bílých mravenců">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Pevnost bílých mravenců">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pevnost_bilych_mravencu_009.html">
    <link rel="next" href="./pevnost_bilych_mravencu_011.html">
    <meta name="nb-order" content="6">
    <link rel="self" href="pevnost_bilych_mravencu_010.html">
    <meta name="nb-identifier" content="soucek-pevnost-bilych-mravencu-dd344bb">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1615" data-nb-chars="10183">
    <nav role="doc-toc">
      <ul class="plain section">
        <li><a href="pevnost_bilych_mravencu_005.html">Člověk z Měsíce</a></li>
        <li><a href="pevnost_bilych_mravencu_006.html">Vonící krabička</a></li>
        <li><a href="pevnost_bilych_mravencu_007.html">Železné mouchy</a></li>
        <li><a href="pevnost_bilych_mravencu_008.html">Vyslanec země bílých mravenců (část deníku)</a></li>
        <li><a href="pevnost_bilych_mravencu_009.html">Setkání nad Bejrútem</a></li>
        <li><a href="pevnost_bilych_mravencu_010.html">Hospoda U nosorožce</a></li>
        <li><a href="pevnost_bilych_mravencu_011.html">Přízrak smrti</a></li>
        <li><a href="pevnost_bilych_mravencu_012.html">Starý Liu</a></li>
        <li><a href="pevnost_bilych_mravencu_013.html">Propast bohů</a></li>
        <li><a href="pevnost_bilych_mravencu_014.html">Bílá zvířata</a></li>
        <li><a href="pevnost_bilych_mravencu_015.html">Modré plameny</a></li>
        <li><a href="pevnost_bilych_mravencu_016.html">Příběh bílých mravenců</a></li>
        <li><a href="pevnost_bilych_mravencu_017.html">Bouře</a></li>
        <li><a href="pevnost_bilych_mravencu_018.html">Jitro</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="19"><span class="idea" data-nb-ref-number="1" id="idea1" data-nb-words="3" data-nb-chars="19">Hospoda U&nbsp;nosorožce</span></h1>
        <section>
          <p class="chunk" data-nb-ref-number="2" data-nb-words="98" data-nb-chars="645"><span class="idea" data-nb-ref-number="2" id="idea2" data-nb-words="98" data-nb-chars="645">Škvírami mezi tabulemi vlnitého plechu, tu&nbsp;a&nbsp;tam halabala doplněnými a&nbsp;vyspravenými reklamními štíty Coca-Coly nebo Cinzana, bylo vidět zářivé africké hvězdy, třepotající se&nbsp;všemi barvami duhy. Všude kolem řádili cvrčkové a&nbsp;cikády. Od&nbsp;baru hospody U&nbsp;nosorožce, v&nbsp;jejímž prázdném skladišti jsem byl právě pod zámkem, chraptěl dýchavičný gramofon odrhovačky, které ve&nbsp;staré dobré Evropě vyšly už&nbsp;před dvaceti lety navždy z&nbsp;módy. Od&nbsp;ohně, obklopeného v&nbsp;patřičné vzdálenosti od&nbsp;bílých pánů (což kontroloval a&nbsp;zařizoval obrovský černý Núbijec se&nbsp;zlatými kruhy v&nbsp;uších) několika lovci kmene Meru a&nbsp;Buganda, se&nbsp;do&nbsp;toho mísil rytmický, jednotvárný zpěv.</span></p>
          <p class="chunk" data-nb-ref-number="3" data-nb-words="77" data-nb-chars="519"><span class="idea" data-nb-ref-number="3" id="idea3" data-nb-words="77" data-nb-chars="519">To&nbsp;vše jsem měl ovšem příležitost uvidět pouze na&nbsp;okamžik, když mne roztomilý pan kolega Barnard eskortoval s&nbsp;namířenou pistolí kolem hospody, utopené v&nbsp;pralese a&nbsp;sloužící na&nbsp;dlouhé stovky kilometrů jako jediný útulek motoristů a&nbsp;karavan nákladních toyot, unimagů a&nbsp;bedfordů, zajišťujících přepravu zboží po&nbsp;všech silnicích Afriky. Cesna přistála asi dva kilometry odtud na&nbsp;kusu pisty, pečlivě zbavené termitišť a&nbsp;se zasypanými norami všelijaké havěti, protože jsme si&nbsp;neurazili podvozek a&nbsp;sedli dokonce poměrně klidně.</span></p>
          <p class="chunk" data-nb-ref-number="4" data-nb-words="107" data-nb-chars="682"><span class="idea" data-nb-ref-number="4" id="idea4" data-nb-words="107" data-nb-chars="682">Byli jsme očekáváni. Na&nbsp;okraji letiště pod rozložitým baobabem stál obstarožní landrover se&nbsp;zohýbanými blatníky a&nbsp;bez rozličných součástek, považovaných zřejmě v&nbsp;téhle pustině za&nbsp;hříšný pře­pych a&nbsp;zbytečnou parádu. Šofér, s&nbsp;nohou ledabyle přehozenou přes postranici vozu, se&nbsp;ani nenamáhal vystoupit. Nezdál se&nbsp;být vůbec překvapen ani pohledem na&nbsp;mne, kráčejícího s&nbsp;rukama složenýma za&nbsp;hlavou, ani na&nbsp;Barnarda, kutálejícího se&nbsp;za&nbsp;mnou s&nbsp;napřaženou bambitkou. Přes kolena měl krátkou americkou brokovnici systému ithaca ráže 20, které se&nbsp;používá k&nbsp;zastrašení zvěře&nbsp;– dává totiž rány jak z&nbsp;kanónu. Čímž ovšem není řečeno, že&nbsp;by&nbsp;se, když by&nbsp;to&nbsp;muselo být, nehodila i&nbsp;k&nbsp;ledačemus jinému.</span></p>
          <p class="chunk" data-nb-ref-number="5" data-nb-words="56" data-nb-chars="332"><span class="idea" data-nb-ref-number="5" id="idea5" data-nb-words="56" data-nb-chars="332">Nu, a&nbsp;tak jsem teď seděl v&nbsp;plechové boudě, ještě rozpálené sluncem. Zapadlo sotva před hodinou. Za&nbsp;chvíli bude naopak pořádná zima. Nikdo z&nbsp;pánů provozovatelů hospody U&nbsp;nosorožce se&nbsp;zatím vůbec neobtěžoval posloužit mi&nbsp;jídlem nebo hrnkem vody, ačkoli let trval řadu hodin a&nbsp;mohl jsem se&nbsp;tedy jenom dohadovat, kde asi tak můžeme být.</span></p>
          <p class="chunk" data-nb-ref-number="6" data-nb-words="52" data-nb-chars="308"><span class="idea" data-nb-ref-number="6" id="idea6" data-nb-words="52" data-nb-chars="308">Těžko říci, na&nbsp;co&nbsp;jsem vlastně myslel. Nejspíše na&nbsp;doktora Klátila a&nbsp;na poručíka Šoltu, kteří mi&nbsp;moudře radili, abych se&nbsp;nepouštěl do&nbsp;bláznivých podniků. Teprve teď jsem pochopil, že&nbsp;jsem byl se&nbsp;svou ztracenou pamětí vydán na&nbsp;milost a&nbsp;nemilost všem šťastnějším, kteří se&nbsp;se&nbsp;mnou v&nbsp;této ztracené době setkali.</span></p>
          <p class="chunk" data-nb-ref-number="7" data-nb-words="58" data-nb-chars="328"><span class="idea" data-nb-ref-number="7" id="idea7" data-nb-words="58" data-nb-chars="328">Zdálo se&nbsp;mi, že&nbsp;něco tiše zaškrábalo na&nbsp;plechovou stěnu. Asi nějaké zvíře&nbsp;– řekl jsem si&nbsp;– a&nbsp;trochu štítivě přitáhl nohy k&nbsp;tělu. Dřepění v&nbsp;plechovém vězení s&nbsp;temnou perspektivou budoucnosti bylo dost nepříjemné i&nbsp;bez zdvořilostních návštěv krys a&nbsp;hadů, jimiž se&nbsp;patrně okolí přímo hemžilo. A&nbsp;za chvíli se&nbsp;dají do&nbsp;práce i&nbsp;komáři…</span></p>
          <p class="chunk" data-nb-ref-number="8" data-nb-words="3" data-nb-chars="19"><span class="idea" data-nb-ref-number="8" id="idea8" data-nb-words="3" data-nb-chars="19">Šramot se&nbsp;opakoval.</span></p>
          <p class="chunk" data-nb-ref-number="9" data-nb-words="16" data-nb-chars="108"><span class="idea" data-nb-ref-number="9" id="idea9" data-nb-words="16" data-nb-chars="108">„Bwana,“ zašeptalo to&nbsp;tiše jako dech, jako zaševelení větru, „bwana, to&nbsp;jsem já, Jagongua, Bratříček slonů…“</span></p>
          <p class="chunk" data-nb-ref-number="10" data-nb-words="21" data-nb-chars="141"><span class="idea" data-nb-ref-number="10" id="idea10" data-nb-words="21" data-nb-chars="141">Hlas jako by&nbsp;přicházel ze&nbsp;všech stran. Tápal jsem rukama po&nbsp;kovových stěnách, abych nalezl otvor, kterým neviditelný „Bratříček slonů“ mluví.</span></p>
          <p class="chunk" data-nb-ref-number="11" data-nb-words="6" data-nb-chars="36"><span class="idea" data-nb-ref-number="11" id="idea11" data-nb-words="6" data-nb-chars="36">„Slyšíš mne, bwana?“ ozvalo se&nbsp;zase.</span></p>
          <p class="chunk" data-nb-ref-number="12" data-nb-words="4" data-nb-chars="29"><span class="idea" data-nb-ref-number="12" id="idea12" data-nb-words="4" data-nb-chars="29">„Slyším. Co&nbsp;chceš, Jagonguo?“</span></p>
          <p class="chunk" data-nb-ref-number="13" data-nb-words="34" data-nb-chars="197"><span class="idea" data-nb-ref-number="13" id="idea13" data-nb-words="34" data-nb-chars="197">„Osvobodit tě, bwana! Dostal jsem teprve před chvílí zprávu, že&nbsp;jsi se&nbsp;vrátil. Máš štěstí, že&nbsp;jsem sledoval svého tembo, svého slona, právě tady. Zítra bych už&nbsp;mohl být kdovíkde. A&nbsp;ty taky, bwana…“</span></p>
          <p class="chunk" data-nb-ref-number="14" data-nb-words="26" data-nb-chars="144"><span class="idea" data-nb-ref-number="14" id="idea14" data-nb-words="26" data-nb-chars="144">Proti tomu jsem ovšem nemohl nic namítat. Ať&nbsp;už&nbsp;byl pan Ja­gongua kýmkoli a&nbsp;ať mne znal odkudkoli, v&nbsp;současné situaci mi&nbsp;byla každá pomoc dobrá.</span></p>
          <p class="chunk" data-nb-ref-number="15" data-nb-words="4" data-nb-chars="27"><span class="idea" data-nb-ref-number="15" id="idea15" data-nb-words="4" data-nb-chars="27">„Co chceš dělat, Jagonguo?“</span></p>
          <p class="chunk" data-nb-ref-number="16" data-nb-words="5" data-nb-chars="29"><span class="idea" data-nb-ref-number="16" id="idea16" data-nb-words="5" data-nb-chars="29">Chatrčí se&nbsp;ozval tichý smích.</span></p>
          <p class="chunk" data-nb-ref-number="17" data-nb-words="17" data-nb-chars="106"><span class="idea" data-nb-ref-number="17" id="idea17" data-nb-words="17" data-nb-chars="106">„Moji bratříčkové trochu postraší Pány bílých mravenců, bwana. Dohovořím se&nbsp;s&nbsp;nimi a&nbsp;přivedu je&nbsp;na&nbsp;pomoc.“</span></p>
          <p class="chunk" data-nb-ref-number="18" data-nb-words="3" data-nb-chars="29"><span class="idea" data-nb-ref-number="18" id="idea18" data-nb-words="3" data-nb-chars="29">„Bratříčkové?“ nechápal jsem.</span></p>
          <p class="chunk" data-nb-ref-number="19" data-nb-words="32" data-nb-chars="205"><span class="idea" data-nb-ref-number="19" id="idea19" data-nb-words="32" data-nb-chars="205">„Cožpak jsi zapomněl, bwana, že&nbsp;jsem Bratříček slonů? Tembo přijdou, kam je&nbsp;zavedu. A&nbsp;twigga, žirafa, s&nbsp;nimi. A&nbsp;možná ještě ledacos jiného. Jsem Bratříček slonů, ano, jsem skutečný Bratříček slonů, bwana…“</span></p>
          <p class="chunk" data-nb-ref-number="20" data-nb-words="2" data-nb-chars="10"><span class="idea" data-nb-ref-number="20" id="idea20" data-nb-words="2" data-nb-chars="10">„A&nbsp;potom?“</span></p>
          <p class="chunk" data-nb-ref-number="21" data-nb-words="34" data-nb-chars="183"><span class="idea" data-nb-ref-number="21" id="idea21" data-nb-words="34" data-nb-chars="183">„Potom urazím zámek a&nbsp;vezmu tě&nbsp;s&nbsp;sebou, bwana. Poslal jsem už&nbsp;z&nbsp;vesnice bubnovou zprávu tvému staršímu bratru, Starému Liu. Teď už&nbsp;ví, co&nbsp;se&nbsp;s&nbsp;tebou děje, a&nbsp;určitě nám přijde vstříc.“</span></p>
          <p class="chunk" data-nb-ref-number="22" data-nb-words="38" data-nb-chars="216"><span class="idea" data-nb-ref-number="22" id="idea22" data-nb-words="38" data-nb-chars="216">Jak jsem jen mohl Bratříčkovi slonů vysvětlit, že&nbsp;nemám ani tušení o&nbsp;Starém Liu a&nbsp;o&nbsp;jeho přátelství, tím méně bratrství. Ve&nbsp;vzteku a&nbsp;v&nbsp;zoufalství nad tou zatracenou dírou v&nbsp;paměti jsem udeřil pěstí do&nbsp;plechové stěny.</span></p>
          <p class="chunk" data-nb-ref-number="23" data-nb-words="33" data-nb-chars="220"><span class="idea" data-nb-ref-number="23" id="idea23" data-nb-words="33" data-nb-chars="220">„Tiše, tiše, bwana!“ zašeptal hlas ostrým sykotem. „Moji bratříčkové tembo udělají sami všechnu práci. Neplýtvej silami, budeš je&nbsp;potřebovat. Zítra už&nbsp;musíme být oba daleko, nebo nás Pán bílých mravenců objeví a&nbsp;zabije.“</span></p>
          <p class="chunk" data-nb-ref-number="24" data-nb-words="7" data-nb-chars="29"><span class="idea" data-nb-ref-number="24" id="idea24" data-nb-words="7" data-nb-chars="29">„A&nbsp;kde je… kde je&nbsp;Starý Liu?“</span></p>
          <p class="chunk" data-nb-ref-number="25" data-nb-words="22" data-nb-chars="137"><span class="idea" data-nb-ref-number="25" id="idea25" data-nb-words="22" data-nb-chars="137">„Vždyť jsem ti&nbsp;říkal, že&nbsp;daleko, bwana! Naposledy obchodoval u&nbsp;kmene Avarando, dva denní pochody odtud. Ale bubny jej už&nbsp;dávno dostihly.“</span></p>
          <p class="chunk" data-nb-ref-number="26" data-nb-words="65" data-nb-chars="440"><span class="idea" data-nb-ref-number="26" id="idea26" data-nb-words="65" data-nb-chars="440">Opravdu, slyšel jsem podvečer vzdálené temné víření&nbsp;– podobalo se&nbsp;zlostnému mručení obra. To&nbsp;tedy byly zvuky lokalí, obrovských signálních bubnů, kterými domorodí bubeníci vysílali od&nbsp;vesnice k&nbsp;vesnici zprávu, že&nbsp;se&nbsp;pan doktor přírodních věd Jaroslav Kos dostal úplně nesmyslně do&nbsp;pěkné kaše někde uprostřed afrického pralesa, místo aby, jak se&nbsp;sluší, zlepšoval v&nbsp;Praze všelijaké vodičky na&nbsp;ochranu tahacích harmonik proti tropickému hmyzu.</span></p>
          <p class="chunk" data-nb-ref-number="27" data-nb-words="9" data-nb-chars="54"><span class="idea" data-nb-ref-number="27" id="idea27" data-nb-words="9" data-nb-chars="54">„Teď čekej, bwana… vrátím se&nbsp;brzy se&nbsp;svými bratříčky.“</span></p>
          <p class="chunk" data-nb-ref-number="28" data-nb-words="121" data-nb-chars="776"><span class="idea" data-nb-ref-number="28" id="idea28" data-nb-words="121" data-nb-chars="776">Osaměl jsem. Gramofon na&nbsp;verandě hospody U&nbsp;nosorožce už&nbsp;po&nbsp;desáté hlásal, že&nbsp;sní o&nbsp;Vánocích bílých a&nbsp;o&nbsp;vánočním stromku zářícím, což tady bylo přinejmenším výstřední. Lovci kmenů Meru a&nbsp;Buganda se&nbsp;tím nenechali rušit a&nbsp;vyzpěvovali další nekonečné sloky tichými, melodickými hlasy. Hmyzí drobotina pomalu umlkala. Na&nbsp;scénu nočního pralesa přicházeli důstojnější herci; ve&nbsp;větvích nad mým vězením se&nbsp;tu&nbsp;a&nbsp;tam ozvalo zavřísknutí, něco temně a&nbsp;výhružně zahoukalo, ozval se&nbsp;rychlý dupot, po&nbsp;něm zuřivé zavrčení. Zvuky pralesa. Zvuky přírody, které se&nbsp;příliš nezměnily od&nbsp;dob, kdy člověk ještě nebyl člověkem, ale jen jedním z&nbsp;mnoha dětí velice mladé matky Země, a&nbsp;kdy jej slavná budoucnost vztyčené, pracující a&nbsp;vraždící (protože zvířata nevraždí, ta&nbsp;zabíjejí) opice teprve čekala.</span></p>
          <p class="chunk" data-nb-ref-number="29" data-nb-words="41" data-nb-chars="281"><span class="idea" data-nb-ref-number="29" id="idea29" data-nb-words="41" data-nb-chars="281">Bratříček slonů Jagongua zmizel. Ubíhaly minuty, snad i&nbsp;hodiny. V&nbsp;téměř úplné tmě jsem neviděl ani na&nbsp;ciferník náramkových hodinek. Konečně se&nbsp;v&nbsp;orchestru pralesa ozval nový tón, jako kdyby neviditelný dirigent pohybem taktovky přikázal nasadit plechy a&nbsp;tympány: vzdálené troubení.</span></p>
          <p class="chunk" data-nb-ref-number="30" data-nb-words="5" data-nb-chars="38"><span class="idea" data-nb-ref-number="30" id="idea30" data-nb-words="5" data-nb-chars="38">Jagonguovi bratříčci tembo se&nbsp;blížili.</span></p>
          <p class="chunk" data-nb-ref-number="31" data-nb-words="63" data-nb-chars="413"><span class="idea" data-nb-ref-number="31" id="idea31" data-nb-words="63" data-nb-chars="413">I&nbsp;za plechovou stěnou baráku jsem vycítil, že&nbsp;prales zpozorněl, že&nbsp;napjatě naslouchal. Troubení starých sloních býků znělo jako fanfáry před útokem. Tráva a&nbsp;křoviny zaharašily útěkem drobných noh, paznehtů a&nbsp;kopýtek. Gramofon na&nbsp;verandě konečně přestal snít o&nbsp;bílých Vánocích. Uprostřed písně umlkl, jako by&nbsp;někdo srazil přenosku s&nbsp;desky. Uvědomil jsem si, že&nbsp;lovci, shromáždění kolem ohně, už&nbsp;před chvílí zmlkli.</span></p>
          <p class="chunk" data-nb-ref-number="32" data-nb-words="66" data-nb-chars="386"><span class="idea" data-nb-ref-number="32" id="idea32" data-nb-words="66" data-nb-chars="386">Horečně jsem hledal ve&nbsp;stěně nějaký otvor, kterým bych mohl vyhlédnout ven. V&nbsp;jednom místě se&nbsp;zdál být plech porušený a&nbsp;opravený, opřel jsem se&nbsp;zde všemi silami, něco zaskřípalo, něco mne řízlo do&nbsp;dlaně, ale konečně se&nbsp;mi&nbsp;podařilo ohnout růžek reklamní tabule tak, že&nbsp;jsem mohl otvorem jako dlaň a&nbsp;obráceným naštěstí právě k&nbsp;„hlavní budově“ hospody U&nbsp;nosorožce sledovat, co&nbsp;se&nbsp;bude dít.</span></p>
          <p class="chunk" data-nb-ref-number="33" data-nb-words="62" data-nb-chars="387"><span class="idea" data-nb-ref-number="33" id="idea33" data-nb-words="62" data-nb-chars="387">Oheň, kde účinkoval místní lidový pěvecký soubor, byl opuštěný a&nbsp;pomalu dohasínal. Před verandou hospody postávalo a&nbsp;rozčileně posuňkovalo několik mužů&nbsp;– poznal jsem i&nbsp;v&nbsp;šeru tlustého Barnarda a&nbsp;přihrblého čahouna Ahmeda, pilota cesny. Kromě Barnarda byli všichni ozbrojeni puškami. V&nbsp;noci, na&nbsp;malé mýtině a&nbsp;ještě ke&nbsp;všemu v&nbsp;těsném hloučku by&nbsp;jim asi byly, jak jsem usoudil, málo platné.</span></p>
          <p class="chunk" data-nb-ref-number="34" data-nb-words="103" data-nb-chars="639"><span class="idea" data-nb-ref-number="34" id="idea34" data-nb-words="103" data-nb-chars="639">Troubení se&nbsp;blížilo, zdálo se, že&nbsp;sloni se&nbsp;dostávají téměř na&nbsp;dosah hospody U&nbsp;nosorožce, ale ani větévka nepraskla. Přirozeně&nbsp;– vždyť představy o&nbsp;slonu, deroucím se&nbsp;jako tank pralesem a&nbsp;porážejícím všechno, co&nbsp;stojí v&nbsp;cestě, mají jen lidé, kteří se&nbsp;s&nbsp;pánem pralesa jaktěživi v&nbsp;jeho domácím prostředí nesetkali. Oblíbeným trikem slona je&nbsp;ztratit se&nbsp;v&nbsp;nejhustším porostu jako lesní duch. Větévku zlomí jen a&nbsp;jen tehdy, dostane-li na&nbsp;ni&nbsp;chuť, nebo když si&nbsp;chce o&nbsp;strom trošku podrbat tlustou kůži. Jinak prochází pralesem stejně opatrně, jako novopečený automobilista s&nbsp;milovaným vozem ruchem velkoměsta. Bez srážek a&nbsp;bez doteků s&nbsp;překážkami.</span></p>
          <p class="chunk" data-nb-ref-number="35" data-nb-words="75" data-nb-chars="483"><span class="idea" data-nb-ref-number="35" id="idea35" data-nb-words="75" data-nb-chars="483">Tohle všechno mne ovšem napadá teprve dnes&nbsp;– tenkrát, tam na&nbsp;mýtině, jsem podobné poučné myšlenky rozhodně neměl. Troubení už&nbsp;rozechvívalo vzduch jako ladičku. Zdálo se&nbsp;mi, že&nbsp;rozeznávám na&nbsp;okraji pralesa pohyb obrovských temných stínů. Zaduněla rána&nbsp;– to&nbsp;asi šofér landroveru vystřelil nazdařbůh nebo ještě spíše do&nbsp;vzduchu ze&nbsp;své ithacy. Snad to&nbsp;mělo Jagonguovy bratříčky postrašit, ale ti&nbsp;patrně tento záměr nepochopili a&nbsp;vysvětlili si&nbsp;výstřel docela opačně; jako znamení k&nbsp;útoku.</span></p>
          <p class="chunk" data-nb-ref-number="36" data-nb-words="70" data-nb-chars="472"><span class="idea" data-nb-ref-number="36" id="idea36" data-nb-words="70" data-nb-chars="472">Pojednou se&nbsp;před mým „vyhlídkovým oknem“ zatmělo. Tiše, jako duch, našlapující na&nbsp;měkkých polštářích obrovitých tlap, se&nbsp;kolem plechové boudy přehnal statný sloní býk, jakoby mimochodem rozmetal jediným úderem chobotu hranici beden, naskládanou před hospodou, a&nbsp;s&nbsp;vítězným zatroubením zase zmizel v&nbsp;pralese. Mýtina v&nbsp;okamžiku ožila desítkami starých i&nbsp;mladých slonů, zahlédl jsem dokonce i&nbsp;několik slůňat, tisknoucích se&nbsp;k&nbsp;boku starých slonic a&nbsp;pletoucích se&nbsp;jim pod nohy.</span></p>
          <p class="chunk" data-nb-ref-number="37" data-nb-words="48" data-nb-chars="307"><span class="idea" data-nb-ref-number="37" id="idea37" data-nb-words="48" data-nb-chars="307">Společnost před verandou zmizela. Měli alespoň tolik rozumu, že&nbsp;nestříleli. Sloni byli všude. V&nbsp;několika vteřinách mohli celý podnik U&nbsp;nosorožce v&nbsp;pravém slova smyslu srovnat se&nbsp;zemí. Několik kůlen se&nbsp;už&nbsp;s&nbsp;praskotem poroučelo a&nbsp;veranda hlavní budovy s&nbsp;podtrženým sloupem se&nbsp;naklonila jako potácející se&nbsp;loď.</span></p>
          <p class="chunk" data-nb-ref-number="38" data-nb-words="22" data-nb-chars="154"><span class="idea" data-nb-ref-number="38" id="idea38" data-nb-words="22" data-nb-chars="154">Byl jsem fantastickým pohledem očarován. Vůbec jsem neslyšel, jak Jagongua rozbíjel zámek. Pojednou mi&nbsp;někdo položil ruku na&nbsp;rameno. Vyjekl jsem leknutím.</span></p>
          <p class="chunk" data-nb-ref-number="39" data-nb-words="11" data-nb-chars="74"><span class="idea" data-nb-ref-number="39" id="idea39" data-nb-words="11" data-nb-chars="74">„Psst, bwana, půjdeme… Cesta je&nbsp;volná. Bratříčkové je&nbsp;ještě chvíli zdrží…“</span></p>
          <p class="chunk" data-nb-ref-number="40" data-nb-words="65" data-nb-chars="394"><span class="idea" data-nb-ref-number="40" id="idea40" data-nb-words="65" data-nb-chars="394">Chytil mne za&nbsp;ruku. Neviděl jsem mu&nbsp;do&nbsp;tváře, byl pro mne jenom stínem, černým stínem v&nbsp;černé noci, plné troubení, frkání a&nbsp;obrovských šedých těl, pohybujících se&nbsp;po&nbsp;mýtině jako v&nbsp;přízračné čtverylce. Právě před hospodou stálo v&nbsp;řadě několik starých býků. Ve&nbsp;slabém přísvitu dohasínajícího ohně jsem spatřil, jak rytmicky přešlapují s&nbsp;nohy na&nbsp;nohu, kolébají se&nbsp;a&nbsp;jako na&nbsp;povel vztyčují choboty.</span></p>
          <p class="chunk" data-nb-ref-number="41" data-nb-words="4" data-nb-chars="27"><span class="idea" data-nb-ref-number="41" id="idea41" data-nb-words="4" data-nb-chars="27">„Jagonguo… oni… oni tančí?“</span></p>
          <p class="chunk" data-nb-ref-number="42" data-nb-words="7" data-nb-chars="36"><span class="idea" data-nb-ref-number="42" id="idea42" data-nb-words="7" data-nb-chars="36">Stín po&nbsp;mém boku se&nbsp;neslyšně zasmál.</span></p>
          <p class="chunk" data-nb-ref-number="43" data-nb-words="20" data-nb-chars="124"><span class="idea" data-nb-ref-number="43" id="idea43" data-nb-words="20" data-nb-chars="124">„Ano, bwana, bratříčkové tančí. Tančili tady odedávna a&nbsp;dnes si&nbsp;na&nbsp;svůj zvyk zase vzpomněli. Není to&nbsp;šťastná náhoda, bwana?“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>