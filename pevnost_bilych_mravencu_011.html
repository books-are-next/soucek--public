<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Přízrak smrti">
    <meta name="apple-mobile-web-app-capable" content="yes">
    <title>Přízrak smrti</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Pevnost bílých mravenců">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Pevnost bílých mravenců">
    <meta property="og:title" content="Pevnost bílých mravenců">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Pevnost bílých mravenců">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pevnost_bilych_mravencu_010.html">
    <link rel="next" href="./pevnost_bilych_mravencu_012.html">
    <meta name="nb-order" content="7">
    <link rel="self" href="pevnost_bilych_mravencu_011.html">
    <meta name="nb-identifier" content="soucek-pevnost-bilych-mravencu-abea12e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2163" data-nb-chars="13771">
    <nav role="doc-toc">
      <ul class="plain section">
        <li><a href="pevnost_bilych_mravencu_005.html">Člověk z Měsíce</a></li>
        <li><a href="pevnost_bilych_mravencu_006.html">Vonící krabička</a></li>
        <li><a href="pevnost_bilych_mravencu_007.html">Železné mouchy</a></li>
        <li><a href="pevnost_bilych_mravencu_008.html">Vyslanec země bílých mravenců (část deníku)</a></li>
        <li><a href="pevnost_bilych_mravencu_009.html">Setkání nad Bejrútem</a></li>
        <li><a href="pevnost_bilych_mravencu_010.html">Hospoda U nosorožce</a></li>
        <li><a href="pevnost_bilych_mravencu_011.html">Přízrak smrti</a></li>
        <li><a href="pevnost_bilych_mravencu_012.html">Starý Liu</a></li>
        <li><a href="pevnost_bilych_mravencu_013.html">Propast bohů</a></li>
        <li><a href="pevnost_bilych_mravencu_014.html">Bílá zvířata</a></li>
        <li><a href="pevnost_bilych_mravencu_015.html">Modré plameny</a></li>
        <li><a href="pevnost_bilych_mravencu_016.html">Příběh bílých mravenců</a></li>
        <li><a href="pevnost_bilych_mravencu_017.html">Bouře</a></li>
        <li><a href="pevnost_bilych_mravencu_018.html">Jitro</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Přízrak smrti</span></h1>
        <section>
          <p class="chunk" data-nb-ref-number="2" data-nb-words="78" data-nb-chars="498"><span class="idea" data-nb-ref-number="2" id="idea2" data-nb-words="78" data-nb-chars="498">Mýtina vypadala jako scéna ze&nbsp;strašidelného filmu. Všude se&nbsp;kývali a&nbsp;troubili Jagonguovi bratříčci. Velice neelegantním pohybem, jakoby sražené, se&nbsp;po&nbsp;prašné cestě přihnaly i&nbsp;twiggy, stádečko žiraf. Maličké, sotva metr vysoké mládě upalovalo za&nbsp;nimi. Zdálo se&nbsp;mi, že&nbsp;jsem na&nbsp;okraji pralesa, za&nbsp;tančícími slony, zahlédl na&nbsp;okamžik i&nbsp;pravěký obrys mrzutého strýce nosorožce, který si&nbsp;zlostně odfrkl nad tím hemžením a&nbsp;s&nbsp;bojovně vztyčeným ocáskem se&nbsp;zase ponořil do&nbsp;houští. Přísahat bych na&nbsp;to&nbsp;nemohl.</span></p>
          <p class="chunk" data-nb-ref-number="3" data-nb-words="53" data-nb-chars="365"><span class="idea" data-nb-ref-number="3" id="idea3" data-nb-words="53" data-nb-chars="365">V&nbsp;každém případě jsem měl, alespoň prozatím, od&nbsp;přívětivého pana Barnarda pokoj. Panstvo z&nbsp;hospody U&nbsp;nosorožce horempádem opustilo potápějící se&nbsp;koráb krčmy se&nbsp;sraženými sloupy a&nbsp;pořádné pocuchanými rákosovými stěnami, naskákalo do&nbsp;landroveru a&nbsp;nepohodlně odjelo (několik mužů stálo na&nbsp;stupátkách nebo sedělo na&nbsp;rozložité kapotě) směrem k&nbsp;místu, kde přistála cesna.</span></p>
          <p class="chunk" data-nb-ref-number="4" data-nb-words="102" data-nb-chars="680"><span class="idea" data-nb-ref-number="4" id="idea4" data-nb-words="102" data-nb-chars="680">Teprve teď jsem si, třeba v&nbsp;šeru, mohl prohlédnout svého z&nbsp;nebe spadlého pomocníka a&nbsp;zachránce, Bratříčka slonů Jagonguu. Byl to&nbsp;štíhlý, vysoký černoch, ozbrojený svazkem lehkých vrhacích oštěpů s&nbsp;ošklivě vypadajícími harpunovými hroty a&nbsp;s&nbsp;dlouhým kopím. Na&nbsp;krku měl ozdobný řetízek, spletený ze&nbsp;sloních žíní, sil­ných jako žížaly, přes rameno brašnu, která kdysi, za&nbsp;druhé světové války, chovala plynovou masku a&nbsp;zřejmě byla zkušeným mazákem odhozena hned při prvním delším pochodu. Oblečen byl ve&nbsp;velmi obnošené šortky. Abych byl úplně přesný, nosil Jagongua na&nbsp;nohou cosi na&nbsp;způsob sandálů, vyříznutých ze&nbsp;starých pneumatik a&nbsp;důvtipně připevněných ke&nbsp;kotníkům koženými řemínky.</span></p>
          <p class="chunk" data-nb-ref-number="5" data-nb-words="29" data-nb-chars="144"><span class="idea" data-nb-ref-number="5" id="idea5" data-nb-words="29" data-nb-chars="144">Díval se&nbsp;na&nbsp;mne pobaveně a&nbsp;s&nbsp;pýchou, jako by&nbsp;očekával&nbsp;– a&nbsp;na to&nbsp;měl, ví&nbsp;bůh, plné právo&nbsp;– pochvalu za&nbsp;svůj výkon, opravdu hodný Bratříčka slonů.</span></p>
          <p class="chunk" data-nb-ref-number="6" data-nb-words="29" data-nb-chars="172"><span class="idea" data-nb-ref-number="6" id="idea6" data-nb-words="29" data-nb-chars="172">„Pospěš si, bwana…,“ zašeptal. „Tembo už&nbsp;nebudou tančit dlouho a&nbsp;tlustý muž se&nbsp;s&nbsp;ostatními brzy vrátí. Musíme co&nbsp;nejrychleji k&nbsp;Lao Liu. Jistě už&nbsp;tě&nbsp;netrpělivě čeká, bwana.“</span></p>
          <p class="chunk" data-nb-ref-number="7" data-nb-words="14" data-nb-chars="81"><span class="idea" data-nb-ref-number="7" id="idea7" data-nb-words="14" data-nb-chars="81">„Můžeme jít, Bratříčku slonů,“ ujistil jsem ho. „Nemám, co&nbsp;bych si&nbsp;s&nbsp;sebou bral.“</span></p>
          <p class="chunk" data-nb-ref-number="8" data-nb-words="57" data-nb-chars="371"><span class="idea" data-nb-ref-number="8" id="idea8" data-nb-words="57" data-nb-chars="371">„Tím lépe, tím lépe,“ pokýval Jagongua hlavou, až&nbsp;se&nbsp;mu&nbsp;pečlivě upravené vlasy, po&nbsp;způsobu loveckých kmenů v&nbsp;týlu svázané, zatřásly. Na&nbsp;rozdíl od&nbsp;pastevců z&nbsp;kmene Fulbů a&nbsp;Massajů nenosil náušnice. Pochopitelně; v&nbsp;pralese číhá trochu moc zákeřných větviček. „Les nás uživí, bwana! Cožpak se&nbsp;nepamatuješ, jak jsme putovali od&nbsp;Hory-která-kouří až&nbsp;k&nbsp;posádce poručíka Trampa?“</span></p>
          <p class="chunk" data-nb-ref-number="9" data-nb-words="82" data-nb-chars="545"><span class="idea" data-nb-ref-number="9" id="idea9" data-nb-words="82" data-nb-chars="545">Nepamatoval jsem se&nbsp;vůbec na&nbsp;nic, jenže teď nebyl čas na&nbsp;vysvětlování. Jagongua mne popadl za&nbsp;loket a&nbsp;vedl nejkratší cestou k&nbsp;okraji pralesa, vysílajícímu na&nbsp;mýtinu jako přední hlídky nízké mimózové stromy a&nbsp;skupiny trnitých keřů. Museli jsme jít kolem trosek beden, které sloni při svém nezapomenutelném útoku rozházeli a&nbsp;rozšlapali jako krabičky zápalek. Veden náhlým nápadem jsem se&nbsp;sklonil a&nbsp;zaštrachal v&nbsp;jedné velmi bytelné krabici, pobité na&nbsp;ochranu proti všudypřítomným termitům mosazným plechem. Víko odlétlo pod náporem bratříčka tembo.</span></p>
          <p class="chunk" data-nb-ref-number="10" data-nb-words="38" data-nb-chars="294"><span class="idea" data-nb-ref-number="10" id="idea10" data-nb-words="38" data-nb-chars="294">Vytáhl jsem spoustu drobných plochých pouzder, zapečetěných a&nbsp;opatřených pestrou značkou proslulé firmy General Elektric, GE, vyrábějící elektronická a&nbsp;všelijaká jiná zařízení. Ve&nbsp;všech pouzdrech byly germaniové diody, balené po&nbsp;deseti kusech. Každá krabička představovala docela pěknou částku.</span></p>
          <p class="chunk" data-nb-ref-number="11" data-nb-words="109" data-nb-chars="717"><span class="idea" data-nb-ref-number="11" id="idea11" data-nb-words="109" data-nb-chars="717">Bratříček slonů byl, jako většina černých lovců, neobyčejně zdvořilý a&nbsp;trpělivý. Neřekl ani slovo, když jsem odtrhával pečeť z&nbsp;jedné krabičky a&nbsp;přesvědčoval se, zda v&nbsp;ní jsou opravdu diody a&nbsp;ne, například, opium nebo heroin, v&nbsp;téhle části světa velice oblíbený artikl. Byly tam však diody, jedna vedle druhé, pečlivě srovnané a&nbsp;uchycené za&nbsp;přívodní dráty, vycházející z&nbsp;jejich pozlacených patek jako drobní pavoučci. Zalovil jsem v&nbsp;další rozbité bedně&nbsp;– i&nbsp;tady byl všelijaký elektronický materiál, byť i&nbsp;tentokráte ne&nbsp;právě diody. Několik panelů s&nbsp;tranzistory, drobné potřeby, dráty, konektory, celá krabice signálních žárovek. Vypadalo to, jako by&nbsp;Pán bílých mravenců byl vášnivým radioamatérem nebo alespoň kutilem.</span></p>
          <p class="chunk" data-nb-ref-number="12" data-nb-words="27" data-nb-chars="183"><span class="idea" data-nb-ref-number="12" id="idea12" data-nb-words="27" data-nb-chars="183">Jagongua se&nbsp;kolem sebe neklidně rozhlížel. Jeho bratříčkové se&nbsp;pomalu z&nbsp;paseky kolem zříceniny hospody U&nbsp;nosorožce vytráceli a&nbsp;nehlučně, jako stíny obrovských duchů, mizeli v&nbsp;pralese.</span></p>
          <p class="chunk" data-nb-ref-number="13" data-nb-words="3" data-nb-chars="28"><span class="idea" data-nb-ref-number="13" id="idea13" data-nb-words="3" data-nb-chars="28">„Bwana…,“ zašeptal vyčítavě.</span></p>
          <p class="chunk" data-nb-ref-number="14" data-nb-words="57" data-nb-chars="346"><span class="idea" data-nb-ref-number="14" id="idea14" data-nb-words="57" data-nb-chars="346">Ne&nbsp;– tuhle příležitost jsem opravdu nemohl promeškat. Snad právě tady naleznu klíč ke&nbsp;své zapomenuté minulosti. K&nbsp;práci, kterou jsem zřejmě pro nepříjemného šprýmaře Barnarda a&nbsp;pro jeho šéfa dělal. Čím dále tím více jsem cítil, že&nbsp;se&nbsp;zkrátka musím do&nbsp;těchto měsíců prokousat. Vnímal jsem to&nbsp;tím nutkavěji, čím podezřelejší se&nbsp;mi&nbsp;tu&nbsp;všechno zdálo.</span></p>
          <p class="chunk" data-nb-ref-number="15" data-nb-words="13" data-nb-chars="76"><span class="idea" data-nb-ref-number="15" id="idea15" data-nb-words="13" data-nb-chars="76">„Bwana,“ opakoval znovu Bratříček slonů, „Čas ubíhá. Noc je&nbsp;krátká&nbsp;– a&nbsp;pak…“</span></p>
          <p class="chunk" data-nb-ref-number="16" data-nb-words="11" data-nb-chars="62"><span class="idea" data-nb-ref-number="16" id="idea16" data-nb-words="11" data-nb-chars="62">„Myslíš, Jagonguo, že&nbsp;se&nbsp;za&nbsp;námi Tlustý muž pustí do&nbsp;pralesa?“</span></p>
          <p class="chunk" data-nb-ref-number="17" data-nb-words="33" data-nb-chars="194"><span class="idea" data-nb-ref-number="17" id="idea17" data-nb-words="33" data-nb-chars="194">„Ne, bwana, on&nbsp;docela určitě ne. Ale zanedlouho se&nbsp;vrátí lovci Buganda a&nbsp;Meru. Ti&nbsp;nás budou pronásledovat. Pán bílých mravenců je&nbsp;také jejich pánem. A&nbsp;Lao Liu už&nbsp;určitě netrpělivě čeká. Slyšíš?“</span></p>
          <p class="chunk" data-nb-ref-number="18" data-nb-words="42" data-nb-chars="290"><span class="idea" data-nb-ref-number="18" id="idea18" data-nb-words="42" data-nb-chars="290">Z&nbsp;velké dálky se&nbsp;ozývalo jednotvárné hučení a&nbsp;mumlání, tak vzdálené, že&nbsp;jsem ho&nbsp;dlouho vůbec nezaznamenal. Mnoho kilometrů od&nbsp;nás hovořilo lokalí. Jagongua napjatě poslouchal: „Starý… žlutý… muž… čeká… Bratra…,“ překládal. „U… Stříkajících… vod… Starý… žlutý… muž… volá… a… je… netrpělivý…“</span></p>
          <p class="chunk" data-nb-ref-number="19" data-nb-words="126" data-nb-chars="873"><span class="idea" data-nb-ref-number="19" id="idea19" data-nb-words="126" data-nb-chars="873">Zatímco Jagongua poslouchal zprávu bubnového telegrafu, zahaleného ještě dodnes pro všechny Evropany neproniknutelným tajemstvím (ačkoli řada synů domorodých bubeníků&nbsp;– tohle povolání se&nbsp;totiž v&nbsp;Africe dědí&nbsp;– vystudovala na&nbsp;evropských universitách), otevřel jsem rychle a&nbsp;nešetrně třetí bednu. Víko bylo jenom trochu pootevřené. Nezbylo nic jiného, než bednu zdvihnout a&nbsp;pořádně s&nbsp;ní bouchnout o&nbsp;zem. Nebylo to&nbsp;snadné, vážila alespoň padesát kilogramů, ale nakonec se&nbsp;dobrá věc podařila. Víko, přidržované silnými zámky, odpadlo, a&nbsp;na suchou, zaprášenou trávu se&nbsp;vysypala hromada jakýchsi kovových předmětů, pečlivě nakonzervovaných vaselinou, vesměs podivného tvaru. Vypadaly jako součásti nějakého svrchovaně složitého stroje. Sebral jsem dva nebo tři dílce, které mi&nbsp;padly do&nbsp;ruky a&nbsp;které vypadaly, že&nbsp;se&nbsp;jakž takž vejdou do&nbsp;kapes. Jagongua si&nbsp;se&nbsp;zřejmou úlevou oddychl.</span></p>
          <p class="chunk" data-nb-ref-number="20" data-nb-words="4" data-nb-chars="22"><span class="idea" data-nb-ref-number="20" id="idea20" data-nb-words="4" data-nb-chars="22">„A&nbsp;teď rychle, bwana!“</span></p>
          <p class="chunk" data-nb-ref-number="21" data-nb-words="95" data-nb-chars="625"><span class="idea" data-nb-ref-number="21" id="idea21" data-nb-words="95" data-nb-chars="625">Několika skoky jsme se&nbsp;ocitli pod mimózovými stromy a&nbsp;pak už&nbsp;v&nbsp;téměř naprosté tmě pralesa, zdůrazněné ještě tu&nbsp;a&nbsp;tam lucerničkami obrovských světlušek, poletujících po&nbsp;keřích okraje houštin. Hlouběji byl už&nbsp;hluboký prales, tvořící někde vysoko nad námi takřka neproniknutelnou spleť větví a&nbsp;cizopasných lián, v&nbsp;„přízemí“ bezmála holý, pokrytý jen nezdravě bledým kapradím, nevyžadujícím slunečního světla. Což ovšem neznamená, že&nbsp;jsem cokoli kolem sebe viděl. Klopýtal jsem jen za&nbsp;Jagonguou. Vedl mne za&nbsp;ruku. Podle všeho měl oči jako kočka, nebo lépe a&nbsp;podle afrického pořekadla řečeno jako slon. Však byl jejich bratříčkem.</span></p>
          <p class="chunk" data-nb-ref-number="22" data-nb-words="79" data-nb-chars="529"><span class="idea" data-nb-ref-number="22" id="idea22" data-nb-words="79" data-nb-chars="529">Prales byl plný zvuků. Občas se&nbsp;mi&nbsp;zdálo, že&nbsp;se&nbsp;blízko nás pro­smýklo mezi suchými liánami a&nbsp;nízkým porostem velké, těžké tělo, ale Jagongua si&nbsp;ničeho nevšímal. Jednou jsem se&nbsp;zarazil jako přibitý do&nbsp;země – cosi zařvalo hlasem gigantické volské žáby: „Bům-bům-bůůůům-m-m!“ To&nbsp;nebylo ani chechtání bláznivých hyen, děsící každého nováčka na&nbsp;safari, ani basový řev lva, ale zlé, útočné zaskřehotání příšery, o&nbsp;jejíž totožnosti jsem neměl ani potuchy, následované hlubokým zachrochtáním. Bratříček slonů zřejmě vytušil moje leknutí.</span></p>
          <p class="chunk" data-nb-ref-number="23" data-nb-words="19" data-nb-chars="111"><span class="idea" data-nb-ref-number="23" id="idea23" data-nb-words="19" data-nb-chars="111">„Pštros, bwana. Jde pít a&nbsp;setkal se&nbsp;s&nbsp;bradavičnatým vepřem. Oba blázni se&nbsp;straší navzájem…,“ šeptal mi&nbsp;do&nbsp;ucha.</span></p>
          <p class="chunk" data-nb-ref-number="24" data-nb-words="48" data-nb-chars="287"><span class="idea" data-nb-ref-number="24" id="idea24" data-nb-words="48" data-nb-chars="287">Kdoví, jak to&nbsp;všechno věděl. V&nbsp;budoucnosti jsem se&nbsp;nejednou přesvědčil, že&nbsp;Jagongua vždy přesně ví, o&nbsp;čem mluví, a&nbsp;nikdy se&nbsp;nemýlí&nbsp;– snad s&nbsp;výjimkou úvah o&nbsp;mšimba-mšambovi, pámbíčkovi s&nbsp;očima velkýma jako jezera, který se&nbsp;občas přežene v&nbsp;oblaku větrné smršti nad svými pokornými dítkami…</span></p>
          <p class="chunk" data-nb-ref-number="25" data-nb-words="71" data-nb-chars="450"><span class="idea" data-nb-ref-number="25" id="idea25" data-nb-words="71" data-nb-chars="450">Nemyslím, že&nbsp;by&nbsp;sandály z&nbsp;automobilových plášťů byly zvlášť vhodnou obuví pro noční cestování pralesem&nbsp;– moje polobotky se&nbsp;však zřejmě hodily ještě daleko méně. Po&nbsp;několika hodinách klopýtání, kdy mne před pádem alespoň stokrát zachránila (a&nbsp;v&nbsp;další stovce případů nezachránila) Jagonguova paže, jsem cítil, že&nbsp;už&nbsp;mám sil namále. Následky překonané nemoci se&nbsp;hlásily. Sotva jsem pletl nohama. Jagongua mne už&nbsp;nevedl za&nbsp;ruku&nbsp;– podpíral mne kolem těla.</span></p>
          <p class="chunk" data-nb-ref-number="26" data-nb-words="48" data-nb-chars="287"><span class="idea" data-nb-ref-number="26" id="idea26" data-nb-words="48" data-nb-chars="287">„Ještě chvíli, bwana… Ještě malou chvíli, opravdu… Musíš to&nbsp;vydržet! Za&nbsp;dvě hodiny svítá a&nbsp;lovci se&nbsp;vydají po&nbsp;našich stopách. Já&nbsp;bych jim unikl snadno; dovedu pralesem chodit jako tembo i&nbsp;v&nbsp;noci a&nbsp;plést pronásledovatelům cestu. Ty, bwana, chodíš jako pakůň. Může tě&nbsp;sledovat každé dítě…“</span></p>
          <p class="chunk" data-nb-ref-number="27" data-nb-words="64" data-nb-chars="373"><span class="idea" data-nb-ref-number="27" id="idea27" data-nb-words="64" data-nb-chars="373">Co&nbsp;bylo dál, to&nbsp;si&nbsp;pamatuji jako zážitek ze&nbsp;snu. Padal jsem a&nbsp;vstával, zdá se&nbsp;mi, že&nbsp;mne jednou, když se&nbsp;nedaleko nás ozvalo zlostné od­frkování, Jagongua na&nbsp;několik minut opustil. Opřel jsem se&nbsp;o&nbsp;kmen stromu a&nbsp;v&nbsp;okamžiku usnul. Nevím, jak dlouho jsem spal, byl bych to&nbsp;však rozhodně vydržel daleko déle. Bratříček slonů mne probudil podle afrického zvyku stisknutím palce.</span></p>
          <p class="chunk" data-nb-ref-number="28" data-nb-words="14" data-nb-chars="81"><span class="idea" data-nb-ref-number="28" id="idea28" data-nb-words="14" data-nb-chars="81">„Kaferský buvol, bwana. Musel jsem ho&nbsp;odvést pryč. Nemáme čas se&nbsp;s&nbsp;ním zdržovat.“</span></p>
          <p class="chunk" data-nb-ref-number="29" data-nb-words="26" data-nb-chars="170"><span class="idea" data-nb-ref-number="29" id="idea29" data-nb-words="26" data-nb-chars="170">„Jsi ohromný kluk, Jagonguo,“ zabreptal jsem těžkým jazykem. „Kaferský buvol, nejobávanější zvíře Afriky, a&nbsp;ty ho&nbsp;vodíš jako pejska. To&nbsp;se&nbsp;ti&nbsp;tedy namouduši moc povedlo…“</span></p>
          <p class="chunk" data-nb-ref-number="30" data-nb-words="4" data-nb-chars="23"><span class="idea" data-nb-ref-number="30" id="idea30" data-nb-words="4" data-nb-chars="23">Pak jsme klopýtali dál.</span></p>
          <p class="chunk" data-nb-ref-number="31" data-nb-words="86" data-nb-chars="554"><span class="idea" data-nb-ref-number="31" id="idea31" data-nb-words="86" data-nb-chars="554">Konečně se&nbsp;před námi počalo rozjasňovat. První paprsky svítání, které v&nbsp;tropech přichází vždy tak náhle jako vytažení opony, prosvětlovaly prales před námi. Souvislý strop spletených korun stromů a&nbsp;cizopasných rostlin řídl, opět se&nbsp;na&nbsp;houpavé, mokré a&nbsp;hnilobou páchnoucí půdě objevovaly rostliny s&nbsp;květy a&nbsp;zanedlouho i&nbsp;keře. Tápali jsme v&nbsp;šeru křovinami. Zcela nezúčastněně jsem cítil, jak mi&nbsp;dlouhé trny trhají šaty. Vůbec mi&nbsp;to&nbsp;nevadilo&nbsp;– jen jsem se&nbsp;v&nbsp;duchu divil, jak asi takovou pichlavou štrapáci prožívá polonahý Jagongua, vlastnící jediné šortky…</span></p>
          <p class="chunk" data-nb-ref-number="32" data-nb-words="79" data-nb-chars="509"><span class="idea" data-nb-ref-number="32" id="idea32" data-nb-words="79" data-nb-chars="509">Po&nbsp;několika krocích se&nbsp;před námi zaleskla vodní hladina&nbsp;– nevelká říčka, napůl skrytá baldachýnem stromů, sklánějících se&nbsp;korunami s&nbsp;obou břehů až&nbsp;téměř do&nbsp;poloviny proudu. Jagongua zaštrachal pod převislým břehem a&nbsp;vytáhl odtud malý dlabaný člun, podobající se&nbsp;tvarem neumělému maňásku a&nbsp;jen o&nbsp;málo větší. Byl jsem tak unavený, že&nbsp;jsem ani patřičně neocenil jeho fantastickou orientační schopnost, jež mu&nbsp;umožnila projít několik desítek kilometrů nočním pralesem a&nbsp;strefit se&nbsp;téměř na&nbsp;metr do&nbsp;cílového místa.</span></p>
          <p class="chunk" data-nb-ref-number="33" data-nb-words="41" data-nb-chars="226"><span class="idea" data-nb-ref-number="33" id="idea33" data-nb-words="41" data-nb-chars="226">„Lehni si&nbsp;na&nbsp;dno loďky, bwana! Je&nbsp;vratká. A&nbsp;já musím dávat trochu pozor na&nbsp;hrochy. Nemají rádi, když je&nbsp;někdo ruší…,“ usmál se&nbsp;bratříček slonů omluvně. „Za chvíli budeme v&nbsp;bezpečí, i&nbsp;když nám lovci lidí půjdou po&nbsp;řece vstříc.“</span></p>
          <p class="chunk" data-nb-ref-number="34" data-nb-words="8" data-nb-chars="48"><span class="idea" data-nb-ref-number="34" id="idea34" data-nb-words="8" data-nb-chars="48">„Jak by&nbsp;mohli vědět, kudy jdeme?“ nechápal jsem.</span></p>
          <p class="chunk" data-nb-ref-number="35" data-nb-words="31" data-nb-chars="176"><span class="idea" data-nb-ref-number="35" id="idea35" data-nb-words="31" data-nb-chars="176">„Oni také slyšeli bubny, bwana, a&nbsp;vědí, že&nbsp;jdeme za&nbsp;Starým žlutým mužem ke&nbsp;Stříkajícím vodám. Vědí také, že&nbsp;se&nbsp;Jagongua jen nerad plahočí po&nbsp;zemi tam, kde může pohodlně plout…“</span></p>
          <p class="chunk" data-nb-ref-number="36" data-nb-words="55" data-nb-chars="360"><span class="idea" data-nb-ref-number="36" id="idea36" data-nb-words="55" data-nb-chars="360">Opatrně, centimetr po&nbsp;centimetru jsem se&nbsp;vsoukal do&nbsp;loďky. Připadal jsem si&nbsp;s&nbsp;tváří obrácenou k&nbsp;nebesům, po&nbsp;nichž začala přebíhat perleťová křídla prvních paprsků slunce, skrytého ještě za&nbsp;vzdáleným řetězem rozeklaných hor, jako v&nbsp;rakvi. Snažil jsem se&nbsp;ze&nbsp;všech sil zmenšit na&nbsp;velikost zahradního trpaslíka, aby na&nbsp;chudáka Jagonguu zbyl alespoň kousíček místa.</span></p>
          <p class="chunk" data-nb-ref-number="37" data-nb-words="64" data-nb-chars="371"><span class="idea" data-nb-ref-number="37" id="idea37" data-nb-words="64" data-nb-chars="371">Bratříček slonů náhle strnul, odhodil oštěpy i&nbsp;kopí a&nbsp;přitiskl si&nbsp;dlaně k&nbsp;ústům. V&nbsp;šeru svítání jsem zřetelně viděl, jak jeho tvář zpopelavěla a&nbsp;jak se&nbsp;roztřásl. Dostihli nás snad lovci lidí? Ne&nbsp;– to&nbsp;nebylo pravděpodobné. A&nbsp;i kdyby; muž, který si&nbsp;v&nbsp;noci dokáže hrát s&nbsp;kaferským buvolem a&nbsp;přivést k&nbsp;hospodě celou zoologickou zahradu, by&nbsp;určitě nepodlehl tak snadno panice.</span></p>
          <p class="chunk" data-nb-ref-number="38" data-nb-words="2" data-nb-chars="8"><span class="idea" data-nb-ref-number="38" id="idea38" data-nb-words="2" data-nb-chars="8">„Co se…“</span></p>
          <p class="chunk" data-nb-ref-number="39" data-nb-words="120" data-nb-chars="768"><span class="idea" data-nb-ref-number="39" id="idea39" data-nb-words="120" data-nb-chars="768">„Mlč, bwana, mlč a&nbsp;nehýbe] se!“ zašeptal chraptivě Jagongua. Sám se&nbsp;skrčil do&nbsp;trávy na&nbsp;břehu a&nbsp;vytřeštěnýma očima se&nbsp;díval někam nahoru, na&nbsp;oblohu. Mně stínily výhled koruny stromů&nbsp;– ale <em>slyšel</em> jsem. Nad pralesem se&nbsp;ozvalo pleskání, jako kdyby vítr cloumal roztrhanou cirkusovou plachtou, a&nbsp;pak ostré, do&nbsp;morku kostí pronikající zahvízdnutí. Nedovedu ho&nbsp;popsat. Nepodobalo se&nbsp;to&nbsp;ničemu, co&nbsp;jsem kdy slyšel&nbsp;– okamžitě jsem si&nbsp;však vzpomněl na&nbsp;prastarou strašidelnou pověst o&nbsp;pískající komnatě v&nbsp;zámku Iastrae, kde se&nbsp;dlaždice, podlahy a&nbsp;stěny vydouvaly v&nbsp;obrovské, příškvary pokryté rty a&nbsp;nelidskou silou hvízdaly Píseň bláznovství zaživa upáleného královského šaška Diana Tiansaye, jehož nenávist ke&nbsp;králi Ernoreovi byla tak mocná, že&nbsp;i&nbsp;po smrti ovládala mrtvou hmotu…</span></p>
          <p class="chunk" data-nb-ref-number="40" data-nb-words="23" data-nb-chars="119"><span class="idea" data-nb-ref-number="40" id="idea40" data-nb-words="23" data-nb-chars="119">To, co&nbsp;se&nbsp;k&nbsp;nám blížilo, nebylo asi o&nbsp;mnoho příjemnější; statečný Jagongua padl tváří k&nbsp;zemi a&nbsp;chvěl se&nbsp;jako v&nbsp;horečce.</span></p>
          <p class="chunk" data-nb-ref-number="41" data-nb-words="111" data-nb-chars="725"><span class="idea" data-nb-ref-number="41" id="idea41" data-nb-words="111" data-nb-chars="725">A&nbsp;pak jsem <em>viděl</em>. Nad řekou, vlastně úzkým pruhem rozsvěcujících se&nbsp;nebes, který jsem mohl ze&nbsp;dna loďky přehlédnout, se&nbsp;zvláštním, třepetavým a&nbsp;potácivým letem přenesl odporný tvor z&nbsp;horečnatých snů, nestvůrný netopýr s&nbsp;dlouhým holým krkem, blanitými křídly, pleskajícími a&nbsp;vířícími vzduch, až&nbsp;se&nbsp;vrcholky stromů rozkývaly a&nbsp;na zem se&nbsp;snesl celý déšť okvětních plátků orchidejí. Nestvůra měla nejméně deset metrů v&nbsp;rozpětí&nbsp;– velikostí se&nbsp;blížila docela slušné stíhačce. Byla neskonale větší než největší ptáci&nbsp;– nevyjímaje jejich krále, himálajského orla. V&nbsp;několika okamžicích, kdy se&nbsp;jako pohádkový přízrak vznášela nad námi, jsem zahlédl, jak v&nbsp;tlamě, podobné zobáku a&nbsp;ozbrojené řadou zubů, nese beztvarý, krvavý cár masa.</span></p>
          <p class="chunk" data-nb-ref-number="42" data-nb-words="48" data-nb-chars="313"><span class="idea" data-nb-ref-number="42" id="idea42" data-nb-words="48" data-nb-chars="313">Jako přírodovědec jsem se&nbsp;ovšem nemohl mýlit. Měl jsem tu&nbsp;čest setkat se&nbsp;osobně s&nbsp;pterodaktylem obrovských, netušených rozměrů, a&nbsp;to několik desítek miliónů let poté, co&nbsp;měl podle shodného tvrzení všech moudrých a&nbsp;zasvěcených odborníků opustit toto slzavé údolí spolu s&nbsp;dinosaury a&nbsp;ostatními šeredami jurské doby.</span></p>
          <p class="chunk" data-nb-ref-number="43" data-nb-words="11" data-nb-chars="65"><span class="idea" data-nb-ref-number="43" id="idea43" data-nb-words="11" data-nb-chars="65">Bratříček slonů pomalu vstal a&nbsp;potácivě se&nbsp;opřel o&nbsp;svazek oštěpů.</span></p>
          <p class="chunk" data-nb-ref-number="44" data-nb-words="7" data-nb-chars="39"><span class="idea" data-nb-ref-number="44" id="idea44" data-nb-words="7" data-nb-chars="39">„Co to&nbsp;bylo, Jagonguo?“ otázal jsem se.</span></p>
          <p class="chunk" data-nb-ref-number="45" data-nb-words="35" data-nb-chars="202"><span class="idea" data-nb-ref-number="45" id="idea45" data-nb-words="35" data-nb-chars="202">„Přízrak smrti, bwana. Někdo brzy zemře. Vídám ho&nbsp;občas, ale zatím jsem vždy unikl. Přízrak smrti… Dnes se&nbsp;už&nbsp;nevrátí. Za&nbsp;dne prý někde spí a&nbsp;tráví kořist. Počkej chvilku, bwana&nbsp;– za&nbsp;okamžik vyplujeme.“</span></p>
          <p class="chunk" data-nb-ref-number="46" data-nb-words="16" data-nb-chars="100"><span class="idea" data-nb-ref-number="46" id="idea46" data-nb-words="16" data-nb-chars="100">Jagongua si&nbsp;třel spánky a&nbsp;popleskával si&nbsp;tváře, z&nbsp;nichž se&nbsp;pomalu ztrácela šedavá, popelavá bledost.</span></p>
          <p class="chunk" data-nb-ref-number="47" data-nb-words="21" data-nb-chars="130"><span class="idea" data-nb-ref-number="47" id="idea47" data-nb-words="21" data-nb-chars="130">„Odkud ta&nbsp;potvora… chci říci ten Přízrak smrti, přiletěl?“ Bra­tříček slonů se&nbsp;na&nbsp;mne podivně podíval, jako kdyby se&nbsp;otázce divil.</span></p>
          <p class="chunk" data-nb-ref-number="48" data-nb-words="11" data-nb-chars="68"><span class="idea" data-nb-ref-number="48" id="idea48" data-nb-words="11" data-nb-chars="68">„Nevíš, bwana? Přece od&nbsp;Pána bílých mravenců. Od&nbsp;pána smrti, bwana…“</span></p>
          <p class="chunk" data-nb-ref-number="49" data-nb-words="17" data-nb-chars="100"><span class="idea" data-nb-ref-number="49" id="idea49" data-nb-words="17" data-nb-chars="100">Pomalu sestoupil ke&nbsp;mně do&nbsp;loďky a&nbsp;odstrčil ji&nbsp;veslem, vyřezaným ve&nbsp;tvaru vrbového listu, do&nbsp;proudu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>