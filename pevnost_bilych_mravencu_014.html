<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Bílá zvířata">
    <meta name="apple-mobile-web-app-capable" content="yes">
    <title>Bílá zvířata</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Pevnost bílých mravenců">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Pevnost bílých mravenců">
    <meta property="og:title" content="Pevnost bílých mravenců">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Pevnost bílých mravenců">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pevnost_bilych_mravencu_013.html">
    <link rel="next" href="./pevnost_bilych_mravencu_015.html">
    <meta name="nb-order" content="10">
    <link rel="self" href="pevnost_bilych_mravencu_014.html">
    <meta name="nb-identifier" content="soucek-pevnost-bilych-mravencu-581000c">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2643" data-nb-chars="16856">
    <nav role="doc-toc">
      <ul class="plain section">
        <li><a href="pevnost_bilych_mravencu_005.html">Člověk z Měsíce</a></li>
        <li><a href="pevnost_bilych_mravencu_006.html">Vonící krabička</a></li>
        <li><a href="pevnost_bilych_mravencu_007.html">Železné mouchy</a></li>
        <li><a href="pevnost_bilych_mravencu_008.html">Vyslanec země bílých mravenců (část deníku)</a></li>
        <li><a href="pevnost_bilych_mravencu_009.html">Setkání nad Bejrútem</a></li>
        <li><a href="pevnost_bilych_mravencu_010.html">Hospoda U nosorožce</a></li>
        <li><a href="pevnost_bilych_mravencu_011.html">Přízrak smrti</a></li>
        <li><a href="pevnost_bilych_mravencu_012.html">Starý Liu</a></li>
        <li><a href="pevnost_bilych_mravencu_013.html">Propast bohů</a></li>
        <li><a href="pevnost_bilych_mravencu_014.html">Bílá zvířata</a></li>
        <li><a href="pevnost_bilych_mravencu_015.html">Modré plameny</a></li>
        <li><a href="pevnost_bilych_mravencu_016.html">Příběh bílých mravenců</a></li>
        <li><a href="pevnost_bilych_mravencu_017.html">Bouře</a></li>
        <li><a href="pevnost_bilych_mravencu_018.html">Jitro</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="12"><span class="idea" data-nb-ref-number="1" id="idea1" data-nb-words="2" data-nb-chars="12">Bílá zvířata</span></h1>
        <section>
          <p class="chunk" data-nb-ref-number="2" data-nb-words="94" data-nb-chars="640"><span class="idea" data-nb-ref-number="2" id="idea2" data-nb-words="94" data-nb-chars="640">Máme s&nbsp;Fanýnkem Bendou takovou malou, hezkou a&nbsp;docela soukromou vzpomínku ze&nbsp;společné cesty do&nbsp;Mongolska, kam nás před několika léty poslal náš ústav&nbsp;– pochopitelně na&nbsp;lov mravenců. Na&nbsp;široširé mírně zvlněné a&nbsp;naprosto liduprázdné voňavé stepi, kde se&nbsp;křižovaly stovky a&nbsp;tisíce vyšlapaných i&nbsp;vyježděných cest a&nbsp;cestiček, stál u&nbsp;jedné z&nbsp;těch nejbezvýznamnějších osamělý sloup s&nbsp;dopravní značkou: zákaz odbočování vpravo. Považovali jsme to&nbsp;nakonec buď za&nbsp;ukázku osobitého mongolského humoru nebo za&nbsp;dobrou vůli nějak uplatnit soudružskou pomoc spřátelených zemí, projevující se&nbsp;v&nbsp;tomto případě poněkud originálně dodávkami dopravních značek.</span></p>
          <p class="chunk" data-nb-ref-number="3" data-nb-words="6" data-nb-chars="33"><span class="idea" data-nb-ref-number="3" id="idea3" data-nb-words="6" data-nb-chars="33">Něco podobného mne potkalo i&nbsp;teď.</span></p>
          <p class="chunk" data-nb-ref-number="4" data-nb-words="61" data-nb-chars="383"><span class="idea" data-nb-ref-number="4" id="idea4" data-nb-words="61" data-nb-chars="383">Sotva dvě hodiny cesty od&nbsp;tábora mrtvého slona&nbsp;– ani v&nbsp;noci se&nbsp;zbytků masa žádné zvíře nedotklo, což Jagonguu znovu mimořádně rozrušilo&nbsp;– jsme uprostřed pustého veldu s&nbsp;ostrou, hořkou trávou a&nbsp;s&nbsp;nízkými pichlavými křovisky narazili na&nbsp;řadu zrezivělých tabulek, rozestavěných asi v&nbsp;padesátimetrových odstupech na&nbsp;obě strany, kam až&nbsp;oko dohlédlo. Anglický nápis na&nbsp;každé z&nbsp;nich hlásal:</span></p>
        </section>
        <section>
          <div class="centered">
            <div class="verse">
              <p class="chunk" data-nb-ref-number="5" data-nb-words="2" data-nb-chars="18"><span class="idea" data-nb-ref-number="5" id="idea5" data-nb-words="2" data-nb-chars="18">!SOUKROMÝ MAJETEK!</span></p>
            </div>
          </div>
          <div class="centered">
            <div class="verse">
              <p class="chunk" data-nb-ref-number="6" data-nb-words="9" data-nb-chars="54"><span class="idea" data-nb-ref-number="6" id="idea6" data-nb-words="5" data-nb-chars="32">VSTUP POUZE NA&nbsp;VLASTNÍ NEBEZPEČÍ<br></span>
                <span class="idea" data-nb-ref-number="7" id="idea7" data-nb-words="4" data-nb-chars="22">A&nbsp;SE SVOLENÍM MAJITELE</span>
              </p>
            </div>
          </div>
        </section>
        <section>
          <p class="chunk" data-nb-ref-number="7" data-nb-words="121" data-nb-chars="765"><span class="idea" data-nb-ref-number="8" id="idea8" data-nb-words="121" data-nb-chars="765">Podobné výstrahy, příkazy a&nbsp;zákazy lemují ovšem v&nbsp;Anglii všechny říční břehy jako problematická ochrana pozemků pánů statkářů proti nevítaným návštěvníkům, hemžícím se&nbsp;na&nbsp;loďkách a&nbsp;toužícím po&nbsp;kousíčku nezakázaného místa k&nbsp;uspořádání pikniku. Ale tady, na&nbsp;veldu? Zdálo se, že&nbsp;jediným stálým obyvatelem širého okolí je&nbsp;starý Mvua&nbsp;– a&nbsp;o&nbsp;jeho obeznámenosti s&nbsp;obtížným uměním číst jsem měl vážné pochybnosti. I&nbsp;<em>tohle</em> mohl být zvláštní druh humoru&nbsp;– anebo něco jiného a&nbsp;nebezpečnějšího: znamení, že&nbsp;se&nbsp;Pán bílých mravenců po&nbsp;všech stránkách zajišťuje a&nbsp;že je&nbsp;patrně v&nbsp;dobrém styku s&nbsp;úřady. Což v&nbsp;některých mladých a&nbsp;chudých státech Afriky, jejichž ministři si&nbsp;nechávají pro své vily posílat mramor letecky z&nbsp;Evropy, není při dostatečně nacpané kapse nic nedosažitelného.</span></p>
          <p class="chunk" data-nb-ref-number="8" data-nb-words="80" data-nb-chars="497"><span class="idea" data-nb-ref-number="9" id="idea9" data-nb-words="80" data-nb-chars="497">Kdyby to, co&nbsp;píši, nebyla skutečnost, ale pouhý román, neodpustil bych si&nbsp;vylíčení efektního rozdílu mezi krajem před a&nbsp;za hranicemi říše Pána bílých mravenců, asi jako v&nbsp;pohádce o&nbsp;pyšné princezně a&nbsp;o&nbsp;zemi dobrého a&nbsp;zlého krále. Ve&nbsp;skutečnosti jsem žádný rozdíl nepozoroval. Po&nbsp;stoupajícím svahu jedné z&nbsp;Hor-které-se-třesou (toho dne se&nbsp;záchvěvy neopakovaly) se&nbsp;táhl stále stejný smutný a&nbsp;mrtvý veld, přecházející ve&nbsp;vyšších polohách v&nbsp;ojedinělé trsy trávy a&nbsp;ještě výše v&nbsp;holou suť sopečného tufu.</span></p>
          <p class="chunk" data-nb-ref-number="9" data-nb-words="39" data-nb-chars="235"><span class="idea" data-nb-ref-number="10" id="idea10" data-nb-words="39" data-nb-chars="235">„Odešleme teď většinu nosičů zpátky do&nbsp;tábora, mladší bratře!“ oznámil Lao Liu. „Byli by&nbsp;nám jenom na&nbsp;obtíž. Kromě Jagonguy s&nbsp;námi zůstanou Songa a&nbsp;Buchari, dobrovolníci. Nebojí se&nbsp;ani čerta&nbsp;– lépe řečeno nevěří v&nbsp;čerty žádného druhu.“</span></p>
          <p class="chunk" data-nb-ref-number="10" data-nb-words="6" data-nb-chars="31"><span class="idea" data-nb-ref-number="11" id="idea11" data-nb-words="6" data-nb-chars="31">„Ani v&nbsp;Přízrak smrti, Lao Liu?“</span></p>
          <p class="chunk" data-nb-ref-number="11" data-nb-words="14" data-nb-chars="90"><span class="idea" data-nb-ref-number="12" id="idea12" data-nb-words="14" data-nb-chars="90">Stařec na&nbsp;mne úkosem pohlédl. „Jsem rád, že&nbsp;moji chlapci nemluví anglicky, mladší bratře…“</span></p>
          <p class="chunk" data-nb-ref-number="12" data-nb-words="4" data-nb-chars="21"><span class="idea" data-nb-ref-number="13" id="idea13" data-nb-words="4" data-nb-chars="21">Raději jsem už&nbsp;mlčel.</span></p>
          <p class="chunk" data-nb-ref-number="13" data-nb-words="34" data-nb-chars="221"><span class="idea" data-nb-ref-number="14" id="idea14" data-nb-words="34" data-nb-chars="221">„Bohužel není vyloučeno,“ pokračoval Liu, „že v&nbsp;průsmycích stojí stráže. Moudrý muž nevyhledává nebezpečí, pokud se&nbsp;mu&nbsp;může vyhnout. Jagongua nás povede. Znal tento kraj ještě dříve, než se&nbsp;tu&nbsp;usadil Pán bílých mravenců.“</span></p>
          <p class="chunk" data-nb-ref-number="14" data-nb-words="117" data-nb-chars="723"><span class="idea" data-nb-ref-number="15" id="idea15" data-nb-words="117" data-nb-chars="723">Z&nbsp;několika příštích hodin si&nbsp;pamatuji jen bezmezný obdiv ke&nbsp;Starému Liu. Jagongua nás vedl sotva znatelnými stezkami, vyšlapanými asi kala-kala, jak říkal, čili dávno, horskými kozami po&nbsp;úbočích hor. Na&nbsp;některých místech jsme přeskakovali z&nbsp;balvanu na&nbsp;balvan, jinde zapadali do&nbsp;sopečného prachu, vířícího v&nbsp;černých oblacích kolem nás a&nbsp;vnikajícího do&nbsp;úst a&nbsp;do očí. Kulovnice&nbsp;– mimochodem řečeno kromě Jagonguových oštěpů jediná zbraň naší malé safari&nbsp;– mně div neutrhla rameno, Songa a&nbsp;Buchari, ačkoli nesli nezvykle malý náklad, těžce oddychovali a&nbsp;Jagongua se&nbsp;čím dále tím častěji nenápadně opíral o&nbsp;své oštěpy. Jen Lao Liu cupital dál a&nbsp;výš, stíral si&nbsp;pot s&nbsp;čela a&nbsp;poklepával hůlčičkou na&nbsp;balvany, jako by&nbsp;je&nbsp;vyšetřoval.</span></p>
          <p class="chunk" data-nb-ref-number="15" data-nb-words="9" data-nb-chars="57"><span class="idea" data-nb-ref-number="16" id="idea16" data-nb-words="9" data-nb-chars="57">Konečně jsme se&nbsp;došplhali těsně pod hřeben táhlého kopce.</span></p>
          <p class="chunk" data-nb-ref-number="16" data-nb-words="6" data-nb-chars="48"><span class="idea" data-nb-ref-number="17" id="idea17" data-nb-words="6" data-nb-chars="48">„Pozor, bwana!“ sykl Bratříček slonů. „Opatrně!“</span></p>
          <p class="chunk" data-nb-ref-number="17" data-nb-words="25" data-nb-chars="157"><span class="idea" data-nb-ref-number="18" id="idea18" data-nb-words="25" data-nb-chars="157">Přikývl jsem. Shrbeni jsme prošli několik posledních desítek metrů mezi balvany. Ještě krok, dva, a&nbsp;před námi se&nbsp;otevřel pohled na&nbsp;zemi Pána bílých mravenců.</span></p>
          <p class="chunk" data-nb-ref-number="18" data-nb-words="71" data-nb-chars="464"><span class="idea" data-nb-ref-number="19" id="idea19" data-nb-words="71" data-nb-chars="464">Na&nbsp;pozvolném svahu, klesajícím do&nbsp;rozsáhlé roviny, začínal několik set kroků pod námi bambusový porost, výhrůžně naježený jako les kopí. Za&nbsp;ním jsme z&nbsp;našeho vyvýšeného pozorovacího místa viděli úzký pás křovisek a&nbsp;ještě dále veld, posetý drobnými body. Vznášel se&nbsp;nad ním prašný opar, zakrývající jemnější detaily. Přesto však nebylo pochyb, že&nbsp;veld po&nbsp;několika málo kilometrech končí a&nbsp;přechází v&nbsp;souvislou temnězelenou plochu pralesa, táhnoucího se&nbsp;až&nbsp;k&nbsp;obzoru.</span></p>
          <p class="chunk" data-nb-ref-number="19" data-nb-words="84" data-nb-chars="530"><span class="idea" data-nb-ref-number="20" id="idea20" data-nb-words="84" data-nb-chars="530">Považoval jsem body na&nbsp;planině zprvu za&nbsp;vysokou zvěř&nbsp;– ale Lao Liu mi&nbsp;beze slova podal svůj triedr. Opatrně vykukuje přes okraj balvanu, prohlížel jsem pozorně kraj před sebou. Zaostřil jsem a&nbsp;otřel okuláry dalekohledu, jestli mne snad přístroj nešálí; veld byl v&nbsp;pravém slova smyslu poset vysokými podivuhodně pravidelnými hnízdy termitů, podobajícími se&nbsp;homolím cukru. Od&nbsp;okraje suché pláně jich stále přibývalo a&nbsp;ke středu veldu byla již tak namačkána, že&nbsp;se&nbsp;zdála vyrůstat jedno z&nbsp;druhého. Jaktěživ jsem nic podobného neviděl.</span></p>
          <p class="chunk" data-nb-ref-number="20" data-nb-words="16" data-nb-chars="104"><span class="idea" data-nb-ref-number="21" id="idea21" data-nb-words="16" data-nb-chars="104">„Pozorně si&nbsp;prohlédněte, mladší bratře, cíp veldu tam,“ Lao Liu ukázal prstem k&nbsp;jihovýchodu, „u jezera“.</span></p>
          <p class="chunk" data-nb-ref-number="21" data-nb-words="206" data-nb-chars="1383"><span class="idea" data-nb-ref-number="22" id="idea22" data-nb-words="206" data-nb-chars="1383">Zamířil jsem v&nbsp;ta místa poslušně triedr, ale oslepovaly mne paprsky slunce, dopadající na&nbsp;objektivy&nbsp;– což nebylo vítané a&nbsp;mohlo upozornit hlídky Pána bílých mravenců. Odraz slunečních paprsků od&nbsp;optiky dalekohledů bývá vidět na&nbsp;celé desítky kilometrů. Ustoupil jsem do&nbsp;stínu balvanu. Viditelnost se&nbsp;navzdory závoji prachu poněkud zlepšila. Na&nbsp;břehu nevelkého jezera, spíše rybníčku, jsem spatřil skupinku nízkých budov, podle všeho z&nbsp;hliníkových plechů nebo z&nbsp;plastiku, pokrytého vrstvou kovu, aby odrážel co&nbsp;nejvíce paprsků. Mezi nízkými budovami se&nbsp;tyčila asi do&nbsp;výšky třiceti metrů&nbsp;– pokud jsem mohl odhadnout&nbsp;– obrovská bílá koule, podobná plynojemu nebo vodárenské nádrži; obojí by&nbsp;ovšem mělo zde, uprostřed africké divočiny a&nbsp;na samém břehu sladkovodního jezera, pramalou cenu. Od&nbsp;skupiny budov, obklopujících kouli, se&nbsp;směrem k&nbsp;blízkému okraji pralesa táhla řada kovových stožárů. Vzdálenost byla příliš veliká, nerozeznával jsem vlastní vedení. Zdálo se&nbsp;mi&nbsp;však, že&nbsp;jsem v&nbsp;okamžiku, kdy se&nbsp;prach trochu rozptýlil, zahlédl na&nbsp;stožárech řetízky bílých izolátorů, svědčících pro vedení o&nbsp;vysokém napětí&nbsp;– jenže, pokud mi&nbsp;bylo známo, nejbližší elektrárna s&nbsp;ne zrovna moc výkonnými a&nbsp;spolehlivými stroji byla až&nbsp;v&nbsp;Nairobi. Milionářský hotel Hilton, hostící ve&nbsp;městě účastníky loveckých safari ze&nbsp;všech končin světa, měl pro jistotu vlastní dynama, fungující rozhodně uspokojivěji.</span></p>
          <p class="chunk" data-nb-ref-number="22" data-nb-words="7" data-nb-chars="44"><span class="idea" data-nb-ref-number="23" id="idea23" data-nb-words="7" data-nb-chars="44">Vrátil jsem s&nbsp;pokrčením ramen triedr starci.</span></p>
          <p class="chunk" data-nb-ref-number="23" data-nb-words="72" data-nb-chars="437"><span class="idea" data-nb-ref-number="24" id="idea24" data-nb-words="72" data-nb-chars="437">Jagongua se&nbsp;zatím odplížil jako had po&nbsp;holé skále, dělící nás od&nbsp;svahu, a&nbsp;několik minut pečlivě obhlížel okolí. Pak nám pokynul, abychom ho&nbsp;následovali. Nepovažoval jsem za&nbsp;důstojné, aby si&nbsp;doktor přírodních věd hrál kvůli kdovíjakým otrapům na&nbsp;píďalku a&nbsp;spokojil jsem se&nbsp;proto s&nbsp;přeběhnutím nebezpečného místa v&nbsp;před­klonu. Za&nbsp;mnou podobným způsobem přešel i&nbsp;Lao Liu a&nbsp;za ním Songa a&nbsp;Buchari, které zřejmě nic na&nbsp;světě nemohlo rozházet.</span></p>
          <p class="chunk" data-nb-ref-number="24" data-nb-words="72" data-nb-chars="482"><span class="idea" data-nb-ref-number="25" id="idea25" data-nb-words="72" data-nb-chars="482">Brzy jsme se&nbsp;ocitli v&nbsp;hustém bambusovém porostu, ševelícím nad hlavami. Jagongua, Bratříček slonů, vyhledával cestu jako skutečný slon&nbsp;– nemuseli jsme ani použít širokých tesáků, které měli oba nosiči zavěšeny u&nbsp;pasu. Naneštěstí jsme se&nbsp;nepohybovali bambusovým porostem ani zdaleka tak tiše, jako Jagonguovi bratříčci tembo; suché bambusové stvoly praskaly a&nbsp;bouchaly pod nohama jako žabky. Hluk se&nbsp;musel rozléhat hodně daleko. Doufal jsem jenom, že&nbsp;v&nbsp;blízkosti nejsou žádné stráže.</span></p>
          <p class="chunk" data-nb-ref-number="25" data-nb-words="136" data-nb-chars="809"><span class="idea" data-nb-ref-number="26" id="idea26" data-nb-words="136" data-nb-chars="809">Starý Liu opět jednou uhodl mé&nbsp;myšlenky. Byla to&nbsp;zřejmě jeho oblíbená zábava. „Ano, můj mladší bratře&nbsp;– jsou tu&nbsp;stráže, ale ne&nbsp;mnoho a&nbsp;rozhodně nijak zvláště spolehlivé. Bílí žoldnéři. Pár se&nbsp;jich sem dostalo po&nbsp;útěku celou Afrikou. Hlídkují na&nbsp;cestách, kterými by&nbsp;mohly projet automobily nebo transportéry a&nbsp;několik z&nbsp;nich má&nbsp;prý na&nbsp;starosti protiletecké kulomety kolem sídla Pána bílých mravenců. Ti&nbsp;tam&nbsp;–,“ mávl rukou k&nbsp;jihovýchodu, „vůbec nepředpokládají, že&nbsp;by&nbsp;se&nbsp;do&nbsp;říše smrti odvážilo jen několik pěších bláznů, jako jsme my…“ Spokojeně se&nbsp;usmál, až&nbsp;se&nbsp;mu&nbsp;kolem očí rozběhly sítě vrásek, ale pak zvážněl. „Jen o&nbsp;jedno vás prosím, mladší bratře, a&nbsp;je to&nbsp;žádost starého muže: nechte bílé mravence na&nbsp;pokoji. Bude lépe, jestli se&nbsp;o&nbsp;nás vůbec nedozvědí. Alespoň tak dlouho, dokud to&nbsp;nebude nezbytně nutné.“</span></p>
          <p class="chunk" data-nb-ref-number="26" data-nb-words="13" data-nb-chars="70"><span class="idea" data-nb-ref-number="27" id="idea27" data-nb-words="13" data-nb-chars="70">„Nebylo by&nbsp;rozumnější, Lao Liu, starat se&nbsp;spíše o&nbsp;lidi než o&nbsp;termity?“</span></p>
          <p class="chunk" data-nb-ref-number="27" data-nb-words="26" data-nb-chars="159"><span class="idea" data-nb-ref-number="28" id="idea28" data-nb-words="26" data-nb-chars="159">„Ne! Brána, kterou se&nbsp;pokoušíme otevřít, má&nbsp;mnoho zámků, ale jen jeden jediný klíč. Tím jsou právě bílí mravenci, nebo, jak říkáte vy, mladší bratře, termiti.“</span></p>
          <p class="chunk" data-nb-ref-number="28" data-nb-words="67" data-nb-chars="442"><span class="idea" data-nb-ref-number="29" id="idea29" data-nb-words="67" data-nb-chars="442">Lao Liu mi&nbsp;už&nbsp;šel svou tajuplností a&nbsp;jinotaji trochu na&nbsp;nervy. Termiti! Proboha! Téměř bezvýjimečně neškodní tvorečkové, vydaní na&nbsp;milost a&nbsp;nemilost kdejakému mravenci, pokud se&nbsp;dost rychle nezabetonují ve&nbsp;svých nedobytných hnízdech. Tam jsou v&nbsp;bezpečí. Od&nbsp;jejich staveb odskakuje motyka jako od&nbsp;žuly. Badatelé, kteří se&nbsp;chtějí podívat na&nbsp;provoz a&nbsp;dopravní ruch v&nbsp;termitích metropolích, musejí vzít na&nbsp;pomoc karborundové vrtačky nebo dynamit.</span></p>
          <p class="chunk" data-nb-ref-number="29" data-nb-words="176" data-nb-chars="1209"><span class="idea" data-nb-ref-number="30" id="idea30" data-nb-words="176" data-nb-chars="1209">A&nbsp;že by&nbsp;na&nbsp;nás termiti žalovali Pánu smrti? Ani to&nbsp;se&nbsp;mi&nbsp;moc nezdálo. Za&nbsp;doprovodu bouchání a&nbsp;třaskání bambusu jsem si&nbsp;rychle opakoval, co&nbsp;vím o&nbsp;zvláštních a&nbsp;výjimečných druzích tohoto důstojně starého hmyzu. Termes lucifugus, objevující se&nbsp;občas i&nbsp;v&nbsp;Evropě, Termes mangenzis, bránící se&nbsp;vystřikováním žíravé tekutiny, Termes viator, jeden z&nbsp;mála, který se&nbsp;objevuje také venku, nejen v&nbsp;termitišti nebo v&nbsp;předem vybudovanýcn chodbičkách a&nbsp;táhne pak ve&nbsp;spořádaném zástupu, v&nbsp;němž vojáci obklopují dělníky-nosiče. Termes gestroi, napadající živé stromy, carbonarius, vyluzující záhadným způsobem tlukot, kterým se&nbsp;jednotliví termiti navzájem dorozumívají… Počkat! Dorozumívají se… Ano! Termiti mají skutečně jakousi dosud nevysvětlenou schopnost dorozumět se&nbsp;na&nbsp;dálku. Při rojení se&nbsp;vyhrnou okřídlené samičky a&nbsp;samečkové v&nbsp;téže vteřině ze&nbsp;stovek současně „probuzených“ otvorů několika sousedních hnízd. Sameček nalezne samičku, vzdálenou třeba i&nbsp;pár set metrů&nbsp;– a&nbsp;proti větru, takže nejde o&nbsp;čichový signál, a&nbsp;ani nejcitlivější mikrofony nezachytí jakýkoli zvuk. Ostatně dosud žádný badatel neobjevil u&nbsp;termitů sluchový nebo čichový orgán. Ani zrak, mimochodem řečeno. Ti&nbsp;chudáci jsou od&nbsp;narození hluchoněmoslepí.</span></p>
          <p class="chunk" data-nb-ref-number="30" data-nb-words="6" data-nb-chars="29"><span class="idea" data-nb-ref-number="31" id="idea31" data-nb-words="6" data-nb-chars="29">Nebo snad ne&nbsp;tak docela němí?</span></p>
          <p class="chunk" data-nb-ref-number="31" data-nb-words="47" data-nb-chars="295"><span class="idea" data-nb-ref-number="32" id="idea32" data-nb-words="47" data-nb-chars="295">Je&nbsp;to&nbsp;vlastně všechno opravdu svrchovaně podivné, říkal jsem si, a&nbsp;ještě podivnější je, že&nbsp;mne tohle všechno napadá teprve tady, na&nbsp;nejnevhodnějším místě a&nbsp;za myslitelně nejnepříhodnějších podmínek, kdy bych se&nbsp;měl spíše starat, kam šlápnout, aby se&nbsp;při každém kroku neozvala rána jako z&nbsp;kanónu.</span></p>
          <p class="chunk" data-nb-ref-number="32" data-nb-words="120" data-nb-chars="817"><span class="idea" data-nb-ref-number="33" id="idea33" data-nb-words="120" data-nb-chars="817">Je&nbsp;podivné, že&nbsp;tyhle bílé&nbsp;– ačkoli termiti zdaleka nejsou jen bílí&nbsp;– tedy že&nbsp;tyhle bílé potvory dosud nevytvořily nic onačejšího, než stále stejně dokonalý a, nahlíženo lidskýma očima, stále stejně krutý a&nbsp;truchlivý stát svého termitiště, ačkoli na&nbsp;to&nbsp;měly nejméně o&nbsp;sto miliónů let více času než chudák člověk. Představují nejstarší civilizaci na&nbsp;naší planetě, první organizované společenství, vzniklé v&nbsp;době, kdy ještě po&nbsp;včelách a&nbsp;mravencích, jejich příštích úhlavních nepřátelích, nebylo ani potuchy, a&nbsp;kdy zárodek člověka dřímal v&nbsp;nějakém ohyzdném obojživelníku, těžce oddychujícím sotva vyvinutými plícemi někde ve&nbsp;slané bažině bezedné geologické noci na&nbsp;sklonku prvohor. Zároveň ovšem představují i&nbsp;civilizaci nejdůslednější a&nbsp;nejlépe přizpůsobenou nesnázím vezdejšího života&nbsp;– a&nbsp;že jich, chudáci, nemají málo…</span></p>
          <p class="chunk" data-nb-ref-number="33" data-nb-words="103" data-nb-chars="634"><span class="idea" data-nb-ref-number="34" id="idea34" data-nb-words="103" data-nb-chars="634">Nedokončil jsem svoje důvtipné (a, jak se&nbsp;brzy ukázalo, zcela zbytečné) úvahy. V&nbsp;zamyšlení jsem vrazil do&nbsp;Jagonguy, který se&nbsp;přede mnou náhle zastavil. Byli jsme na&nbsp;okraji bambusového porostu a&nbsp;před námi se&nbsp;za&nbsp;pásem keřů otvíral zvlněný veld s&nbsp;termitišti. Nejbližší z&nbsp;nich bylo sotva třicet metrů od&nbsp;okraje bambusového houští, právě tak daleko, aby je&nbsp;vysoká stébla ani při západu slunce nestínila. V&nbsp;tomto okamžiku nás však daleko více zajímala asi metr vysoká měděná nebo mosazná síť s&nbsp;velmi hustými oky, lemující pás křovisek, natažená na&nbsp;dřevěných kůlech, opatřených izolátory, po&nbsp;obvodu veldu, kam až&nbsp;jsme na&nbsp;obě strany dohlédli.</span></p>
          <p class="chunk" data-nb-ref-number="34" data-nb-words="33" data-nb-chars="221"><span class="idea" data-nb-ref-number="35" id="idea35" data-nb-words="33" data-nb-chars="221">„Nedotýkejme se&nbsp;toho, Lao Liu!“ upozornil jsem starce, jenž mou výzvu tlumočil Songovi a&nbsp;Bucharimu. Oba už&nbsp;využili vítané přestávky, shodili zavazadla s&nbsp;ramen a&nbsp;zapálili si&nbsp;dýmky se&nbsp;strašlivě páchnoucím domorodým tabákem.</span></p>
          <p class="chunk" data-nb-ref-number="35" data-nb-words="64" data-nb-chars="409"><span class="idea" data-nb-ref-number="36" id="idea36" data-nb-words="64" data-nb-chars="409">Drátěná síť byla po&nbsp;celé své délce zapuštěna do&nbsp;hlubokého zářezu, vyloženého deskami z&nbsp;umělé hmoty tak, že&nbsp;spáry byly téměř neznatelné. Nikde jsem na&nbsp;dně neviděl ani lísteček, ani stéblo suché trávy&nbsp;– celé zařízení tedy muselo být pravidelně a&nbsp;pečlivě udržováno, což vzhledem k&nbsp;předpokládanému rozsahu, obepí­nala-li síť celé území mravenišť (a jinak by&nbsp;stěží měla vůbec smysl), představovalo pěkný kus práce.</span></p>
          <p class="chunk" data-nb-ref-number="36" data-nb-words="83" data-nb-chars="512"><span class="idea" data-nb-ref-number="37" id="idea37" data-nb-words="83" data-nb-chars="512">Sedl jsem si&nbsp;na&nbsp;bobek a&nbsp;zkoumal překážku co&nbsp;nejpodrobněji. Lao Liu a&nbsp;Jagongua pokukovali za&nbsp;mými zády. Rozhodně nešlo o&nbsp;obranu proti vpádu&nbsp;– na&nbsp;to&nbsp;byla síť zbytečně hustá a&nbsp;příliš nízká. Člověk vyšší postavy by&nbsp;ji&nbsp;snadno překročil. Kromě toho rozměry izolátorů vylučovaly, že&nbsp;by&nbsp;byla nabita napětím, ohrožujícím člověka. Měl jsem sto chutí vyzkoušet síť prstem, ale zdržela mne myšlenka, zda snad není zapojena na&nbsp;signalizační zařízení. V&nbsp;krajině, dokonale zbavené zvířat, by&nbsp;takový dotek mohl být velmi nápadný.</span></p>
          <p class="chunk" data-nb-ref-number="37" data-nb-words="3" data-nb-chars="15"><span class="idea" data-nb-ref-number="38" id="idea38" data-nb-words="3" data-nb-chars="15">Počkat&nbsp;– zvíře!</span></p>
          <p class="chunk" data-nb-ref-number="38" data-nb-words="196" data-nb-chars="1233"><span class="idea" data-nb-ref-number="39" id="idea39" data-nb-words="196" data-nb-chars="1233">Mouchy tu&nbsp;opravdu nebyly&nbsp;– jak už&nbsp;na&nbsp;druhé straně Hor-které-se-třesou zjistil Jagongua. Začal jsem tedy horlivě obracet kdejaký kámen. To&nbsp;by&nbsp;bylo… Na&nbsp;každé naší mezi je&nbsp;pod prvním kamenem buď mraveniště mrňavých žlutých a&nbsp;kousavých potvor lasius flavus, nebo pár broučků, kteří se&nbsp;sem schovali před sluncem. Země Pána bílých mravenců se&nbsp;po&nbsp;této stránce, bohužel, vůbec nepodobala naší mezi. Musel jsem obrátit alespoň tucet kamenů, než jsem našel něco žlutého, odporného a&nbsp;chlupatého, co&nbsp;by&nbsp;dovedl určit leda kolega Trávníček, odborník na&nbsp;stonožky a&nbsp;mnohonožky. Vzal jsem to&nbsp;opatrně mezi dvě štěpiny bambusu jako do&nbsp;pinzety&nbsp;– čert těm afric­kým neřádům věř&nbsp;– a&nbsp;hodil proti síti. V&nbsp;okamžiku, kdy se&nbsp;svíjející hmyz dotkl sítě, přeskočila jiskra, ozvalo se&nbsp;slabé prasknutí, vyskočil modrý obláček&nbsp;– a&nbsp;chudák mrtvá stonožka (nebo co&nbsp;to&nbsp;vlastně bylo) spadla na&nbsp;dno plastikového koryta. Tím nebyl program vyčerpán. Z&nbsp;trysek, kterých jsem si&nbsp;dosud nepovšiml, začala do&nbsp;korýtka vzápětí proudit nazelenalá tekutina, až&nbsp;její hladina dostoupila několik centimetrů pod okraj. Vzduch naplnila ostrá vůně, nutící k&nbsp;slzení a&nbsp;ke kašli, takže jsme museli ustoupit&nbsp;– jen oba nosiči, chráněni clonou oblaků ze&nbsp;svých fajfek, zůstali docela klidně sedět.</span></p>
          <p class="chunk" data-nb-ref-number="39" data-nb-words="12" data-nb-chars="72"><span class="idea" data-nb-ref-number="40" id="idea40" data-nb-words="12" data-nb-chars="72">Asi za&nbsp;pět minut zmizela zelená tekutina stejně rychle, jak se&nbsp;objevila.</span></p>
          <p class="chunk" data-nb-ref-number="40" data-nb-words="16" data-nb-chars="100"><span class="idea" data-nb-ref-number="41" id="idea41" data-nb-words="16" data-nb-chars="100">„Odhalila moudrost mého mladšího bratra smysl toho všeho?“ ozval se&nbsp;za&nbsp;mnou klidný hlas Starého Liu.</span></p>
          <p class="chunk" data-nb-ref-number="41" data-nb-words="38" data-nb-chars="227"><span class="idea" data-nb-ref-number="42" id="idea42" data-nb-words="38" data-nb-chars="227">„To není obtížné, Lao Liu. S&nbsp;trochu podobným zařízením paseme u&nbsp;nás doma dobytek. Pastvina se&nbsp;obežene elektřinou nabitým drátem, dobytek se&nbsp;ho&nbsp;dotkne, ucítí slabou ránu a&nbsp;vrátí se. Dvakrát, třikrát. Pak už&nbsp;se&nbsp;drátu sám vyhýbá.“</span></p>
          <p class="chunk" data-nb-ref-number="42" data-nb-words="10" data-nb-chars="59"><span class="idea" data-nb-ref-number="43" id="idea43" data-nb-words="10" data-nb-chars="59">„Chcete tím říci, že&nbsp;Pán bílých mravenců zde pase termity?“</span></p>
          <p class="chunk" data-nb-ref-number="43" data-nb-words="10" data-nb-chars="49"><span class="idea" data-nb-ref-number="44" id="idea44" data-nb-words="10" data-nb-chars="49">„Tak doslova to&nbsp;asi není, ale zhruba snad&nbsp;– ano.“</span></p>
          <p class="chunk" data-nb-ref-number="44" data-nb-words="7" data-nb-chars="42"><span class="idea" data-nb-ref-number="45" id="idea45" data-nb-words="7" data-nb-chars="42">„A&nbsp;ona čpavá tekutina, můj mladší bratře?“</span></p>
          <p class="chunk" data-nb-ref-number="45" data-nb-words="29" data-nb-chars="201"><span class="idea" data-nb-ref-number="46" id="idea46" data-nb-words="29" data-nb-chars="201">„Myslím, že&nbsp;jenom doplněk elektrické ochrany. Zřejmě má&nbsp;zápachem odpuzovat a&nbsp;zahánět termity od&nbsp;hranic, které jim jejich pán vykázal. Prostředky, které hmyz zabíjejí, jsou většinou bez zápachu. Jenže…“</span></p>
          <p class="chunk" data-nb-ref-number="46" data-nb-words="5" data-nb-chars="33"><span class="idea" data-nb-ref-number="47" id="idea47" data-nb-words="5" data-nb-chars="33">„Ano?“ otázal se&nbsp;stařec zdvořile.</span></p>
          <p class="chunk" data-nb-ref-number="47" data-nb-words="10" data-nb-chars="63"><span class="idea" data-nb-ref-number="48" id="idea48" data-nb-words="10" data-nb-chars="63">„Jenže několik věcí tu&nbsp;nesouhlasí, Lao Liu. Termit není kráva…“</span></p>
          <p class="chunk" data-nb-ref-number="48" data-nb-words="10" data-nb-chars="64"><span class="idea" data-nb-ref-number="49" id="idea49" data-nb-words="10" data-nb-chars="64">„To jistě ne, mladší bratře,“ pokýval Liu smrtelně vážně hlavou.</span></p>
          <p class="chunk" data-nb-ref-number="49" data-nb-words="107" data-nb-chars="676"><span class="idea" data-nb-ref-number="50" id="idea50" data-nb-words="107" data-nb-chars="676">„… a&nbsp;jaktěživ se&nbsp;nenaučí, že&nbsp;v&nbsp;síti číhá nebezpečí. Tím spíš, jestliže síť <em>zabíjí</em> a&nbsp;jestliže první setkání s&nbsp;ní je&nbsp;pro něj zároveň posledním. To&nbsp;zaprvé. Zadruhé se&nbsp;mi&nbsp;celý systém zdá přes všechnu složitost naprosto nedostatečný. Okřídlení termiti přece mohou docela snadno přeletět&nbsp;– samci a&nbsp;samičky jsou v&nbsp;době rojení znamenitými letci. A&nbsp;ostatní, dělníci a&nbsp;vojáci, mohou stejně snadno vyhloubit podzemní chodby pod korytem. Štoly termitů k&nbsp;podzemním pramenům vody, kterou nutně potřebují pro udržení vlhkosti v&nbsp;hnízdě i&nbsp;v&nbsp;nemilosrdném žáru tropického slunce, vedou desítky metrů hluboko. Podhrabat tohle&nbsp;–,“ ukázal jsem na&nbsp;příkop, „by pro bílé mravence byla úplná rekreace.“</span></p>
          <p class="chunk" data-nb-ref-number="50" data-nb-words="31" data-nb-chars="199"><span class="idea" data-nb-ref-number="51" id="idea51" data-nb-words="31" data-nb-chars="199">Lao Liu mlčky pokyvoval hlavou. Po&nbsp;chvíli se&nbsp;otázal: „Jaký druh termitů, můj mladší bratře, zde Pán bílých mravenců… ehm, pase? Mohl byste ještě jednou posloužit starému muži pokladem své moudrosti?“</span></p>
          <p class="chunk" data-nb-ref-number="51" data-nb-words="76" data-nb-chars="478"><span class="idea" data-nb-ref-number="52" id="idea52" data-nb-words="76" data-nb-chars="478">Zvedl jsem nad jeho výstřední zdvořilostí oči k&nbsp;nebi, ale pak jsem se&nbsp;věnoval nejbližšímu termitišti. Bylo těžké jen podle tvaru určit jeden z&nbsp;patnácti set druhů, až&nbsp;dosud známých. Hnízdo bylo nápadně pravidelné, geometricky takřka dokonalý kužel, ale i&nbsp;takové druhy snad existují. Translucens? Speciosus? Comis? Laticornis? Už&nbsp;jsem chtěl kapitulovat, když jsem si&nbsp;povšiml, že&nbsp;ve&nbsp;vzdálenosti deseti metrů od&nbsp;nás vede cosi jako vyšlapaná mravenčí stezka a&nbsp;že se&nbsp;na&nbsp;ní&nbsp;něco hemží.</span></p>
          <p class="chunk" data-nb-ref-number="52" data-nb-words="6" data-nb-chars="42"><span class="idea" data-nb-ref-number="53" id="idea53" data-nb-words="6" data-nb-chars="42">„Lao Liu, dalekohled! Rychle, prosím vás!“</span></p>
          <p class="chunk" data-nb-ref-number="53" data-nb-words="25" data-nb-chars="135"><span class="idea" data-nb-ref-number="54" id="idea54" data-nb-words="25" data-nb-chars="135">Vysunul jsem okuláry co&nbsp;nejvíce. Sláva! Podařilo se&nbsp;mi&nbsp;zaostřit i&nbsp;na tak blízko&nbsp;– a&nbsp;ačkoli jsem to&nbsp;neměl v&nbsp;úmyslu, vykřikl jsem úžasem.</span></p>
          <p class="chunk" data-nb-ref-number="54" data-nb-words="21" data-nb-chars="133"><span class="idea" data-nb-ref-number="55" id="idea55" data-nb-words="21" data-nb-chars="133"><em>Zvířata</em>, která se&nbsp;pohybovala po&nbsp;vyšlapané, asi píď široké stezce, byla sice termitům podobná, ale termiti to&nbsp;v&nbsp;žádném případě nebyli.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>