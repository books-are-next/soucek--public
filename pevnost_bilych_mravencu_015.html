<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Modré plameny">
    <meta name="apple-mobile-web-app-capable" content="yes">
    <title>Modré plameny</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Pevnost bílých mravenců">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Pevnost bílých mravenců">
    <meta property="og:title" content="Pevnost bílých mravenců">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Pevnost bílých mravenců">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pevnost_bilych_mravencu_014.html">
    <link rel="next" href="./pevnost_bilych_mravencu_016.html">
    <meta name="nb-order" content="11">
    <link rel="self" href="pevnost_bilych_mravencu_015.html">
    <meta name="nb-identifier" content="soucek-pevnost-bilych-mravencu-e528fcd">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3506" data-nb-chars="21674">
    <nav role="doc-toc">
      <ul class="plain section">
        <li><a href="pevnost_bilych_mravencu_005.html">Člověk z Měsíce</a></li>
        <li><a href="pevnost_bilych_mravencu_006.html">Vonící krabička</a></li>
        <li><a href="pevnost_bilych_mravencu_007.html">Železné mouchy</a></li>
        <li><a href="pevnost_bilych_mravencu_008.html">Vyslanec země bílých mravenců (část deníku)</a></li>
        <li><a href="pevnost_bilych_mravencu_009.html">Setkání nad Bejrútem</a></li>
        <li><a href="pevnost_bilych_mravencu_010.html">Hospoda U nosorožce</a></li>
        <li><a href="pevnost_bilych_mravencu_011.html">Přízrak smrti</a></li>
        <li><a href="pevnost_bilych_mravencu_012.html">Starý Liu</a></li>
        <li><a href="pevnost_bilych_mravencu_013.html">Propast bohů</a></li>
        <li><a href="pevnost_bilych_mravencu_014.html">Bílá zvířata</a></li>
        <li><a href="pevnost_bilych_mravencu_015.html">Modré plameny</a></li>
        <li><a href="pevnost_bilych_mravencu_016.html">Příběh bílých mravenců</a></li>
        <li><a href="pevnost_bilych_mravencu_017.html">Bouře</a></li>
        <li><a href="pevnost_bilych_mravencu_018.html">Jitro</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Modré plameny</span></h1>
        <section>
          <p class="chunk" data-nb-ref-number="2" data-nb-words="57" data-nb-chars="354"><span class="idea" data-nb-ref-number="2" id="idea2" data-nb-words="57" data-nb-chars="354">Srdce mi&nbsp;takřka pukalo námahou a&nbsp;šaty jsem měl roztrhané ostrými bambusovými stvoly na&nbsp;cáry. Vedle mne ležel, s&nbsp;hlavou přitisknutou k&nbsp;zemi, Jagongua, jektající zaručeně osvědčená zaříkávání k&nbsp;Mšimba-Mšambovi a&nbsp;potahující za&nbsp;šňůrku svého kapandi tak vydatně, div je&nbsp;neutrhl. Lao Liu a&nbsp;oba humoristé z&nbsp;kmene Kru byli schováni v&nbsp;houští několik kroku od&nbsp;nás.</span></p>
          <p class="chunk" data-nb-ref-number="3" data-nb-words="19" data-nb-chars="121"><span class="idea" data-nb-ref-number="3" id="idea3" data-nb-words="19" data-nb-chars="121">Černý vrtulník ještě několikráte zakroužil a&nbsp;pak odlétl na&nbsp;šeřícím se&nbsp;nebi směrem k&nbsp;budovám, seskupeným kolem bílé koule.</span></p>
          <p class="chunk" data-nb-ref-number="4" data-nb-words="86" data-nb-chars="543"><span class="idea" data-nb-ref-number="4" id="idea4" data-nb-words="86" data-nb-chars="543">„Fujtajxl!“ odplivl jsem si&nbsp;a&nbsp;konečně vytáhl z&nbsp;palce bambusovou třísku, která se&nbsp;mi&nbsp;tam s&nbsp;vynalézavou škodolibostí zapíchla. V&nbsp;blízkém křoví se&nbsp;objevily jak dva měsíce při úplném zatmění tváře Songa a&nbsp;Buchariho, zřejmě přesvědčených, že&nbsp;jde o&nbsp;nějakou kratochvíli a&nbsp;taškařici, kterou si&nbsp;bwana pro obveselení kolektivu vymyslel. Za&nbsp;nimi se&nbsp;z&nbsp;houštiny vyškrabal sám Starý Liu, snad o&nbsp;poznání bledší než jindy, ale jako vždy s&nbsp;nezbytnou ebenovou hůlčičkou. Kabát měl také na&nbsp;několika místech potrhaný, jak jsem si&nbsp;s&nbsp;mírným zadostiučiněním povšiml.</span></p>
          <p class="chunk" data-nb-ref-number="5" data-nb-words="3" data-nb-chars="15"><span class="idea" data-nb-ref-number="5" id="idea5" data-nb-words="3" data-nb-chars="15">Přisedl ke&nbsp;mně.</span></p>
          <p class="chunk" data-nb-ref-number="6" data-nb-words="35" data-nb-chars="195"><span class="idea" data-nb-ref-number="6" id="idea6" data-nb-words="35" data-nb-chars="195">„Jste si&nbsp;jist, můj mladší bratře, že&nbsp;jste se&nbsp;nemýlil? Odpusťte, prosím, starému muži, je&nbsp;to&nbsp;však velmi důležité. Málem jsme za&nbsp;klíč zaplatili až&nbsp;příliš draze&nbsp;– ale konečně ho&nbsp;snad máme na&nbsp;dosah.“</span></p>
          <p class="chunk" data-nb-ref-number="7" data-nb-words="99" data-nb-chars="637"><span class="idea" data-nb-ref-number="7" id="idea7" data-nb-words="99" data-nb-chars="637">Ne&nbsp;– nemýlil jsem se. Ti&nbsp;<em>tvorové</em> nebyli termity&nbsp;– jinak jsem byl ochoten vrátit svůj diplom doktora přírodních věd a&nbsp;zapomenout na&nbsp;několikaletou praxi odborníka&nbsp;– znalce mravenců a&nbsp;termitů. Hmyz, který se&nbsp;hemžil na&nbsp;vyšlapané cestičce mezi termitištěm a&nbsp;námi, nemohl být skutečnými bílými mravenci už&nbsp;proto, že&nbsp;žádný druh termitů takové procházky nedělá. Ano, Termes viator, o&nbsp;němž jsem už, tuším, psal, ale zcela výjimečně a&nbsp;při loupežných výpravách. Ostatně tihle bílí tvorové byli několikanásobně větší než nejstatnější druhy termitů. Dosahovali délky tří až&nbsp;čtyř centimetrů. Jen díky tomu jsem je&nbsp;mohl dalekohledem tak dobře sledovat.</span></p>
          <p class="chunk" data-nb-ref-number="8" data-nb-words="131" data-nb-chars="756"><span class="idea" data-nb-ref-number="8" id="idea8" data-nb-words="131" data-nb-chars="756">Nejfantastičtější bylo, že&nbsp;viděli a&nbsp;slyšeli. Jasně jsem rozeznával po&nbsp;obou stranách velikých, neforemných hlav, vyzbrojených mocnými kusadly, pár složených očí, podobných očím mravenců. Celá řada těch tvorů se&nbsp;seřadila na&nbsp;okraji cesty a&nbsp;dívala se&nbsp;na&nbsp;nás&nbsp;– měl jsem dokonce nutkavý pocit, že&nbsp;jsme pozorováni. A&nbsp;když jsem při pohledu na&nbsp;to&nbsp;neuvěřitelné divadlo vykřikl, zastavili se&nbsp;všichni bílí brouci, zvířata, tvorové&nbsp;– říkejte si&nbsp;jim, jak chcete&nbsp;– a&nbsp;obrátili se&nbsp;na&nbsp;okamžik k&nbsp;nám. Teprve pak jsem si&nbsp;povšiml, že&nbsp;se&nbsp;jich desítky hemží v&nbsp;trávě takřka u&nbsp;našich nohou, těsně u&nbsp;kovové sítě. Zdálo se, jako by&nbsp;si&nbsp;nás se&nbsp;zájmem prohlíželi a&nbsp;jako by&nbsp;se&nbsp;o&nbsp;něčem radili. Alespoň co&nbsp;chvíli dva nebo tři sestrkávali hlavy k&nbsp;sobě a&nbsp;pak opět znehybněli, obráceni k&nbsp;nám.</span></p>
          <p class="chunk" data-nb-ref-number="9" data-nb-words="30" data-nb-chars="168"><span class="idea" data-nb-ref-number="9" id="idea9" data-nb-words="30" data-nb-chars="168">Lao Liu patrně věděl lépe než já, že&nbsp;se&nbsp;stalo něco, co&nbsp;se&nbsp;stát nemělo&nbsp;– ačkoli jsem to&nbsp;tehdy vůbec nechápal. Trval na&nbsp;rychlém ústupu do&nbsp;nejhustšího bambusového porostu.</span></p>
          <p class="chunk" data-nb-ref-number="10" data-nb-words="74" data-nb-chars="479"><span class="idea" data-nb-ref-number="10" id="idea10" data-nb-words="74" data-nb-chars="479">Tehdy se&nbsp;také objevil vrtulník, černý, bez výsostných znaků. Pomalu kroužil nad termitišti a&nbsp;sypal dolů jakýsi prášek. Připomínal letadlo, provádějící hnojení polí, ale pak mi&nbsp;svitlo: to&nbsp;přece bylo krmení těch bílých zrůd! V&nbsp;naprosté pustině bez jediného stromu, jehož dřevo termiti nutně potřebují jak k&nbsp;výživě, tak ke&nbsp;stavbě hnízd, bez hmyzu, bez větších zvířat, která napadají termiti druhu Termes gestroi a&nbsp;za nepřekročitelnou ohradou by&nbsp;byly odsouzeny k&nbsp;rychlé smrti hladem.</span></p>
          <p class="chunk" data-nb-ref-number="11" data-nb-words="42" data-nb-chars="301"><span class="idea" data-nb-ref-number="11" id="idea11" data-nb-words="42" data-nb-chars="301">K&nbsp;činnosti celkem pochopitelné a&nbsp;chvályhodné, podobající se&nbsp;krmení rybiček v&nbsp;akváriu sušenými perloočkami, se&nbsp;jaksi nehodily hlavně kulometu, dvojčete, trčící výhružně z&nbsp;bubliny pilotní kabiny. Viděl jsem je&nbsp;docela zřetelně v&nbsp;dalekohledu, než jsem se&nbsp;ponořil do&nbsp;zatraceně pichlavého bambusového křoví.</span></p>
          <p class="chunk" data-nb-ref-number="12" data-nb-words="123" data-nb-chars="782"><span class="idea" data-nb-ref-number="12" id="idea12" data-nb-words="123" data-nb-chars="782">Vrtulník neočekávaně přerušil své ušlechtilé dílo a&nbsp;plnou rychlostí se&nbsp;dal několik metrů nad zemí přímo k&nbsp;nám, jako by&nbsp;se&nbsp;o&nbsp;nás právě dozvěděl. Těch tisíc nebo patnáct set metrů mu&nbsp;trvalo sotva pár desítek vteřin, ale i&nbsp;za tak krátkou dobu jsme už&nbsp;leželi, poškrábáni a&nbsp;roztrháni, v&nbsp;nejhlubším houští. Světlé khaki obleky dobře splývaly s&nbsp;uschlými stvoly, pokrývajícími půdu. Černý vrtulník se&nbsp;téměř dotýkal vrcholků bambusového lesa, kroužil, znovu a&nbsp;znovu se&nbsp;vracel. Na&nbsp;zlomek vteřiny jsem zahlédl obličej střelce u&nbsp;kulometu; okamžik stačil, abych podle černých brýlí a&nbsp;přihlazených vlasů poznal přívětivého pana doktora Barnarda. Jagonguovi bratříčci tedy&nbsp;– bohužel&nbsp;– ušetřili nejen společnost z&nbsp;hospody U&nbsp;nosorožce, ale i&nbsp;žlutou cesnu. Pan Barnard nás vzduchem už&nbsp;dávno předešel.</span></p>
          <p class="chunk" data-nb-ref-number="13" data-nb-words="5" data-nb-chars="30"><span class="idea" data-nb-ref-number="13" id="idea13" data-nb-words="5" data-nb-chars="30">Teď byl vrtulník konečně pryč.</span></p>
          <p class="chunk" data-nb-ref-number="14" data-nb-words="43" data-nb-chars="244"><span class="idea" data-nb-ref-number="14" id="idea14" data-nb-words="43" data-nb-chars="244">Lao Liu přijal moje vysvětlení mlčky, jen si&nbsp;přemítavě hrál s&nbsp;hůlkou. „Můj mladší bratře,“ řekl po&nbsp;chvíli, „bylo by&nbsp;velkou chybou, kdybychom pro velké a&nbsp;hlučné události kolem nás zapomněli na&nbsp;malého lotříka Mvuu a&nbsp;na jeho bohy z&nbsp;hlíny a&nbsp;barev.“</span></p>
          <p class="chunk" data-nb-ref-number="15" data-nb-words="7" data-nb-chars="42"><span class="idea" data-nb-ref-number="15" id="idea15" data-nb-words="7" data-nb-chars="42">„Nezapomínám na&nbsp;ně, Lao Liu, ale nechápu…“</span></p>
          <p class="chunk" data-nb-ref-number="16" data-nb-words="64" data-nb-chars="364"><span class="idea" data-nb-ref-number="16" id="idea16" data-nb-words="64" data-nb-chars="364">„Nemůžete chápat. Ani já&nbsp;dosud zcela nechápu, mladší bratře, ačkoli se&nbsp;Pánem bílých mravenců zabývám už&nbsp;řadu let. Vlastně od&nbsp;okamžiku, kdy se&nbsp;zde objevil. Bylo to&nbsp;těsně po&nbsp;druhé světové válce. Bydlel tehdy s&nbsp;několika muži, kteří přišli s&nbsp;ním, v&nbsp;jedné z&nbsp;chatrčí vesnice M’goola a&nbsp;moji dnešní černí přátelé se&nbsp;o&nbsp;ně nezištně starali. Tam jsem se&nbsp;s&nbsp;ním setkal poprvé.“</span></p>
          <p class="chunk" data-nb-ref-number="17" data-nb-words="8" data-nb-chars="53"><span class="idea" data-nb-ref-number="17" id="idea17" data-nb-words="8" data-nb-chars="53">„Vy znáte Pána bílých mravenců?“ vyhrkl jsem udiveně.</span></p>
          <p class="chunk" data-nb-ref-number="18" data-nb-words="33" data-nb-chars="215"><span class="idea" data-nb-ref-number="18" id="idea18" data-nb-words="33" data-nb-chars="215">„Ovšem, můj mladší bratře! Tehdy jsem jej sice zároveň viděl naposledy, ale člověk přece není prchavým a&nbsp;proměnlivým obrazem své tváře, ale svých činů, nemyslíte? Toho Pána bílých mravenců znám dokonce velmi dobře.“</span></p>
          <p class="chunk" data-nb-ref-number="19" data-nb-words="6" data-nb-chars="25"><span class="idea" data-nb-ref-number="19" id="idea19" data-nb-words="6" data-nb-chars="25">„A&nbsp;co bylo pak, Lao Liu?“</span></p>
          <p class="chunk" data-nb-ref-number="20" data-nb-words="61" data-nb-chars="387"><span class="idea" data-nb-ref-number="20" id="idea20" data-nb-words="61" data-nb-chars="387">„Pak? Pak vesnice M’goola vyhořela. Všichni obyvatelé zahynuli. Není to&nbsp;podivné? Vládní komisař&nbsp;– tehdy spravoval kraj ještě vládní komisař&nbsp;– přijel až&nbsp;za&nbsp;několik měsíců. Nalezl zpustlá, plevelem zarostlá pole prosa, spálené chatrče a&nbsp;první stavbu Pána bílých mravenců ve&nbsp;veldu. Pronajal mu&nbsp;celý pozemek, jak víte. A&nbsp;zanedlouho se&nbsp;prý komisař stal velmi bohatým mužem&nbsp;– nikdo neví, jak.“</span></p>
          <p class="chunk" data-nb-ref-number="21" data-nb-words="5" data-nb-chars="27"><span class="idea" data-nb-ref-number="21" id="idea21" data-nb-words="5" data-nb-chars="27">„To je&nbsp;hrozné…,“ řekl jsem.</span></p>
          <p class="chunk" data-nb-ref-number="22" data-nb-words="36" data-nb-chars="212"><span class="idea" data-nb-ref-number="22" id="idea22" data-nb-words="36" data-nb-chars="212">„Hrozné?“ opakoval přemítavě po&nbsp;mně Starý Liu. „Možná. Kolo života však nezná ani hříchy ani dobré skutky, můj mladší bratře. Jenže&nbsp;– kdo z&nbsp;nás se&nbsp;může slepě podřídit Kolu života, hoří-li ženy a&nbsp;děti? Nemyslíte?“</span></p>
          <p class="chunk" data-nb-ref-number="23" data-nb-words="20" data-nb-chars="126"><span class="idea" data-nb-ref-number="23" id="idea23" data-nb-words="20" data-nb-chars="126">Souhlasil jsem&nbsp;– připadalo mi&nbsp;však, že&nbsp;na&nbsp;filozofování není právě teď nejvhodnější okamžik. Museli jsme se&nbsp;rozhodnout, co&nbsp;dál.</span></p>
          <p class="chunk" data-nb-ref-number="24" data-nb-words="26" data-nb-chars="148"><span class="idea" data-nb-ref-number="24" id="idea24" data-nb-words="26" data-nb-chars="148">„Myslíte, Lao Liu, že&nbsp;o&nbsp;nás ta… ta&nbsp;zvířata podala zprávu Pánu bílých mravenců?“ otázal jsem se&nbsp;s&nbsp;krajní nechutí. Připadal jsem si&nbsp;totiž jako blázen.</span></p>
          <p class="chunk" data-nb-ref-number="25" data-nb-words="26" data-nb-chars="158"><span class="idea" data-nb-ref-number="25" id="idea25" data-nb-words="26" data-nb-chars="158">Starý Liu pokrčil rameny. „Doufal jsem, že&nbsp;podivné věci, které se&nbsp;již léta dějí v&nbsp;okolí, vysvětlíte spíše vy, můj mladší bratře. Jinak jsem ovšem přesvědčen…“</span></p>
          <p class="chunk" data-nb-ref-number="26" data-nb-words="32" data-nb-chars="211"><span class="idea" data-nb-ref-number="26" id="idea26" data-nb-words="32" data-nb-chars="211">Jaktěživ jsem se&nbsp;nedozvěděl, o&nbsp;čem byl přesvědčen. Někde daleko nad veldem se&nbsp;ozvalo pronikavé, nelidské, do&nbsp;morku kostí pronikající zahvízdnutí, řezavé a&nbsp;výhružné. Tam, v&nbsp;šeru, se&nbsp;vznášel ohyzdný Přízrak smrti.</span></p>
          <p class="chunk" data-nb-ref-number="27" data-nb-words="26" data-nb-chars="173"><span class="idea" data-nb-ref-number="27" id="idea27" data-nb-words="26" data-nb-chars="173">Bratříček slonů Jagongua horempádem popadl kapandi. Songa a&nbsp;Buchari se&nbsp;na&nbsp;sebe udiveně a&nbsp;nechápavě podívali. Zřejmě neměli s&nbsp;posledním pterodaktylem dosud tu&nbsp;čest se&nbsp;setkat.</span></p>
          <p class="chunk" data-nb-ref-number="28" data-nb-words="35" data-nb-chars="229"><span class="idea" data-nb-ref-number="28" id="idea28" data-nb-words="35" data-nb-chars="229">„Rychle, do&nbsp;úkrytu!“ zašeptal ostře Lao Liu. „A&nbsp;vy, můj mladší bratře, střílejte jen v&nbsp;krajním případě. Přízrak smrti…,“ zaváhal a&nbsp;neodpověděl. Jak malá šedá myška vklouzl za&nbsp;oběma nosiči do&nbsp;nejhustšího houští bambusových stébel.</span></p>
          <p class="chunk" data-nb-ref-number="29" data-nb-words="47" data-nb-chars="333"><span class="idea" data-nb-ref-number="29" id="idea29" data-nb-words="47" data-nb-chars="333">Pískání se&nbsp;ozvalo znovu, tentokráte blíže, písnička upáleného královského šaška Diana Tiansaye, přenesená z&nbsp;rozhodně vhodnějšího prostředí polozříceného zámku Iastrae do&nbsp;afrického veldu, obydleného něčím obludným, co&nbsp;se&nbsp;snažilo podobat termitům a&nbsp;co docela určitě s&nbsp;termity nemělo nic společného. Na&nbsp;dlouhé úvahy mně však nezbyl čas.</span></p>
          <p class="chunk" data-nb-ref-number="30" data-nb-words="45" data-nb-chars="295"><span class="idea" data-nb-ref-number="30" id="idea30" data-nb-words="45" data-nb-chars="295">Ačkoli obloha už&nbsp;téměř ztemněla a&nbsp;na fialovém nebi počaly záclonou prachového oparu prorážet první a&nbsp;největší hvězdy, spatřil jsem přece nad veldem nejasný, nestvůrný stín, třepetající se&nbsp;pomalu a&nbsp;jakoby potácivě k&nbsp;místu, které jsme před chvílí opustili. Bylo slyšet i&nbsp;pleskání blanitých křídel.</span></p>
          <p class="chunk" data-nb-ref-number="31" data-nb-words="95" data-nb-chars="592"><span class="idea" data-nb-ref-number="31" id="idea31" data-nb-words="95" data-nb-chars="592">Vyňal jsem z&nbsp;opasku dva impozantní náboje a&nbsp;zasunul do&nbsp;hlavní kulovnice. Pro jistotu jsem ji&nbsp;nosil vybitou, abych při náhodném zachycení lučíkem spouště za&nbsp;nějakou větvičku neustřelil hlavu sobě nebo někomu jinému, kdo si&nbsp;to&nbsp;vůbec nezasloužil. Hvízdání se&nbsp;ozývalo stále častěji&nbsp;– pokud hustá spleť bambusu dovolila pozorování, vznášel se&nbsp;přízrak smrti nad okrajem veldu, jako by&nbsp;ho&nbsp;systematicky prohledával. Byl od&nbsp;nás vzdálen jen asi sto metrů, dost blízko, abych ho&nbsp;ani v&nbsp;tak špatném světle nemohl minout. Vzpomněl jsem si&nbsp;však na&nbsp;Liu Laovo varování a&nbsp;raději namířenou blandku zase sklonil.</span></p>
          <p class="chunk" data-nb-ref-number="32" data-nb-words="23" data-nb-chars="132"><span class="idea" data-nb-ref-number="32" id="idea32" data-nb-words="23" data-nb-chars="132">„Bwana,“ zašeptal vedle mne Bratříček slonů, jektaje zuby, „Pří­zrak smrti vidí i&nbsp;v&nbsp;noci jako my&nbsp;ve&nbsp;dne. Najde nás a&nbsp;sežere, bwana…“</span></p>
          <p class="chunk" data-nb-ref-number="33" data-nb-words="47" data-nb-chars="280"><span class="idea" data-nb-ref-number="33" id="idea33" data-nb-words="47" data-nb-chars="280">Zakryl jsem mu&nbsp;dlaní ústa. Cítil jsem, jak mu&nbsp;po&nbsp;obličeji stéká ve&nbsp;stružkách pot, ačkoli večer začínal být docela chladný. Přízrak smrti oblétl za&nbsp;neustálého pískání několik set metrů okraje veldu a&nbsp;vznášel se&nbsp;teď nad bambusovým lesem. Za&nbsp;několik okamžiků se&nbsp;dostal přímo nad nás.</span></p>
          <p class="chunk" data-nb-ref-number="34" data-nb-words="45" data-nb-chars="303"><span class="idea" data-nb-ref-number="34" id="idea34" data-nb-words="45" data-nb-chars="303">Hvězdy zhasly. Obrovská, rozervaná dračí silueta se&nbsp;vznášela jen pár metrů nad našimi hlavami. Bambusy praskaly a&nbsp;ohýbaly se&nbsp;v&nbsp;proudu vzduchu, zvířeného tepajícími blanitými křídly. Příšera zprvu odlétla několik desítek metrů, ale ihned se&nbsp;s&nbsp;nervy drásajícím hvízdnutím obrátila a&nbsp;vrátila přímo nad nás.</span></p>
          <p class="chunk" data-nb-ref-number="35" data-nb-words="7" data-nb-chars="33"><span class="idea" data-nb-ref-number="35" id="idea35" data-nb-words="7" data-nb-chars="33">„Bwana&nbsp;– už&nbsp;nás našel! Je&nbsp;konec…“</span></p>
          <p class="chunk" data-nb-ref-number="36" data-nb-words="20" data-nb-chars="122"><span class="idea" data-nb-ref-number="36" id="idea36" data-nb-words="20" data-nb-chars="122">„Lež!“ srazil jsem Jagonguu zpátky na&nbsp;zem, pokrytou kusy suchého bambusu. Užuž by&nbsp;byl v&nbsp;šíleném strachu vyběhl z&nbsp;houštiny.</span></p>
          <p class="chunk" data-nb-ref-number="37" data-nb-words="90" data-nb-chars="577"><span class="idea" data-nb-ref-number="37" id="idea37" data-nb-words="90" data-nb-chars="577">Nebylo pochyb, že&nbsp;nás Přízrak smrti opravdu nalezl. Snesl se&nbsp;co&nbsp;nejníže, takže se&nbsp;téměř dotýkal chocholatých vrcholků bambusového houští. Zdálo se, že&nbsp;jeho ještěří tělo světélkuje bledou září&nbsp;– viděl jsem alespoň, jak z&nbsp;tlamy, ozbrojené ostrými zuby (měl jsem příležitost prohlédnout si&nbsp;ji&nbsp;s&nbsp;Jagonguou před několika dny na&nbsp;řece), vystřelilo cosi jako dlouhý, hadovitý jazyk směrem ke&nbsp;křoví, kde byl skryt Lao Liu a&nbsp;oba nosiči. Zároveň vyšlehl oslňující modravý blesk a&nbsp;vzduchem začpěla vůně ozónu. Ozval se&nbsp;bolestný výkřik, přecházející v&nbsp;chroptění. Poznal jsem hlas Buchariho.</span></p>
          <p class="chunk" data-nb-ref-number="38" data-nb-words="16" data-nb-chars="106"><span class="idea" data-nb-ref-number="38" id="idea38" data-nb-words="16" data-nb-chars="106">Nebylo už&nbsp;nač čekat a&nbsp;nepotřeboval jsem ani Lao Liův zoufalý pokyn: „Střílejte, mladší bratře, střílejte!“</span></p>
          <p class="chunk" data-nb-ref-number="39" data-nb-words="56" data-nb-chars="387"><span class="idea" data-nb-ref-number="39" id="idea39" data-nb-words="56" data-nb-chars="387">Napůl oslněný modravým bleskem jsem zamířil kulovnici někam do&nbsp;středu obrovského těla Přízraku smrti a&nbsp;stiskl spoušť. Plamen výstřelu osvětlil vrcholky bambusových stvolů a&nbsp;pode mnou zapraskaly suché kusy, rozdrcené zpětným nárazem, ale výbuch kulky jsem neviděl. Přízrak smrti ještě jednou zahvízdl, zdálo se&nbsp;mi, že&nbsp;vítězoslavně&nbsp;– co&nbsp;všechno si&nbsp;člověk v&nbsp;takových chvílích nepředstavuje!</span></p>
          <p class="chunk" data-nb-ref-number="40" data-nb-words="98" data-nb-chars="570"><span class="idea" data-nb-ref-number="40" id="idea40" data-nb-words="98" data-nb-chars="570">Současně se&nbsp;stiskem druhé spouště a&nbsp;s&nbsp;hromovou ranou blandky se&nbsp;vymrštil hadovitý jazyk podruhé, tentokráte přímo na&nbsp;mne a&nbsp;na Jagonguu. O&nbsp;zlomek vteřiny dříve, než šlehl modravý blesk, vykvetl na&nbsp;těle nestvůry gejzír plamenů. Druhá kule tedy přece jen našla cíl, ale to&nbsp;byla také moje poslední myšlenka. Vzápětí mne zkroutila křeč, před očima mi&nbsp;zavířila černá a&nbsp;rudá kola, cítil jsem, že&nbsp;mně hlaveň kulovnice spálila dlaň&nbsp;– a&nbsp;pak už&nbsp;byla jenom tma, ve&nbsp;které někde strašně daleko rytmicky zvonil obrovský zvon, bim bam bim bam, a&nbsp;kýval se&nbsp;z&nbsp;jednoho nekonečna do&nbsp;druhého.</span></p>
          <p class="chunk" data-nb-ref-number="41" data-nb-words="63" data-nb-chars="390"><span class="idea" data-nb-ref-number="41" id="idea41" data-nb-words="63" data-nb-chars="390">Probudil mne pocit vlhka&nbsp;– Lao Liu mi&nbsp;třaslavou rukou rozléval v&nbsp;nejlepším samaritánském úmyslu obsah polní láhve po&nbsp;obličeji a&nbsp;hlavně za&nbsp;krk a&nbsp;popleskával mne po&nbsp;tvářích. Opodál se&nbsp;skláněl Jagongua se&nbsp;Songou nad bezvládně ležícím tělem Buchariho. Byla téměř úplná tma&nbsp;– jen někde nad námi dohořívalo pár třepotavých plaménků, v&nbsp;jejichž velmi úsporném světle jsem mohl tuto scénu pozorovat.</span></p>
          <p class="chunk" data-nb-ref-number="42" data-nb-words="9" data-nb-chars="51"><span class="idea" data-nb-ref-number="42" id="idea42" data-nb-words="9" data-nb-chars="51">Lao Liu si&nbsp;zhluboka oddychl, když jsem otevřel oči.</span></p>
          <p class="chunk" data-nb-ref-number="43" data-nb-words="38" data-nb-chars="241"><span class="idea" data-nb-ref-number="43" id="idea43" data-nb-words="38" data-nb-chars="241">„Po návratu zapálíme nejtlustší tyčinku kadidla bohyni štěstí Kwanin, můj mladší bratře,“ řekl nejistým hlasem. „A&nbsp;vypijeme na&nbsp;vaši počest láhev čerstvého rýžového vína z&nbsp;kraje jižně od&nbsp;Řeky, kde je&nbsp;prý nejlepší. Dnes jste se&nbsp;znovu narodil.“</span></p>
          <p class="chunk" data-nb-ref-number="44" data-nb-words="86" data-nb-chars="544"><span class="idea" data-nb-ref-number="44" id="idea44" data-nb-words="86" data-nb-chars="544">Neodpovídal jsem. V&nbsp;hlavě se&nbsp;mi&nbsp;náhle roztočil kolotoč. Jako film, promítaný nějakým šprýmařem pozpátku. Horečka, myslivna někde za&nbsp;Unhoští, zledovatělá silnice, vedle mne Lao Liu, zachumlaný v&nbsp;kožichu a&nbsp;před námi nemluvný řidič. Drkotají mi&nbsp;zuby. Vracíme se&nbsp;od&nbsp;Prahy&nbsp;– okno auta je&nbsp;proraženo dvěma otvory, od&nbsp;nichž se&nbsp;rozbíhají pavučiny prasklin. Starý Liu drží v&nbsp;ruce krátkou pistoli a&nbsp;něco mi&nbsp;vysvětluje. Musí mne tu&nbsp;zanechat&nbsp;– pokusí se&nbsp;pronásledovatele odvést na&nbsp;falešnou stopu. Vystupuji. Výstřely. Přichází hajný… A&nbsp;po něm bílý mravenec.</span></p>
          <p class="chunk" data-nb-ref-number="45" data-nb-words="26" data-nb-chars="156"><span class="idea" data-nb-ref-number="45" id="idea45" data-nb-words="26" data-nb-chars="156">Bejrút&nbsp;– žlutá cesna&nbsp;– bílá koule s&nbsp;elektronickými přístroji a&nbsp;radiolokátory&nbsp;– a&nbsp;moje laboratoř, do&nbsp;níž mne doktor Barnard, mnoucí si&nbsp;spokojeně ruce, uvedl…</span></p>
          <p class="chunk" data-nb-ref-number="46" data-nb-words="28" data-nb-chars="147"><span class="idea" data-nb-ref-number="46" id="idea46" data-nb-words="28" data-nb-chars="147">„Lao Liu,“ popadl jsem starce za&nbsp;hubené zápěstí, „Lao Liu, já&nbsp;už&nbsp;zase všechno vím! Já&nbsp;se&nbsp;už&nbsp;na&nbsp;všechno pamatuji! Lao Liu, já&nbsp;se&nbsp;pamatuji. Lao Liu…“</span></p>
          <p class="chunk" data-nb-ref-number="47" data-nb-words="5" data-nb-chars="24"><span class="idea" data-nb-ref-number="47" id="idea47" data-nb-words="5" data-nb-chars="24">Položil mi&nbsp;dlaň na&nbsp;ústa.</span></p>
          <p class="chunk" data-nb-ref-number="48" data-nb-words="59" data-nb-chars="371"><span class="idea" data-nb-ref-number="48" id="idea48" data-nb-words="59" data-nb-chars="371">„Klid, mladší bratře! Tím lépe. Pak jste se&nbsp;dnes narodil dvakrát a&nbsp;Kwanin si&nbsp;zaslouží alespoň dvakrát dvě tlusté tyčinky kadidla. Ale teď zatím na&nbsp;nic nemyslete. Vzpomínky samy lehce vyplavou na&nbsp;hladinu mysli jako květy lotosu před rozpukem, uvidíte! Můžete chodit, mladší bratře? Bylo by&nbsp;moudré opustit toto místo co&nbsp;nejdříve. Lituji, ale zřejmě nám nezbývá nic jiného.“</span></p>
          <p class="chunk" data-nb-ref-number="49" data-nb-words="101" data-nb-chars="595"><span class="idea" data-nb-ref-number="49" id="idea49" data-nb-words="101" data-nb-chars="595">„Doufám, že&nbsp;to&nbsp;půjde…,“ zabručel jsem a&nbsp;vrávoravě povstal. Celé tělo mne sice bolelo, ale jakž takž jsem se&nbsp;motat mohl. Chudák Buchari na&nbsp;tom byl hůře. Jevil už&nbsp;sice známky života a&nbsp;dýchal, ale oči měl stále obrácené v&nbsp;sloup a&nbsp;srdce mu&nbsp;bilo slabě a&nbsp;nepravidelně. Jagongua, ještě popelavě šedý, nás však ujistil, že&nbsp;za&nbsp;chvíli bude všechno v&nbsp;nejlepším pořádku. Doufal jsem, že&nbsp;má&nbsp;pravdu&nbsp;– rány blandky muselo být slyšet přinejmenším do&nbsp;Nairobi. Za&nbsp;chvíli bychom mohli mít na&nbsp;krku žoldnéřské hrdlořezy, proti jejichž samopalům by&nbsp;asi moje kulovnice a&nbsp;oštěpy Bratříčka slonů byly stejně málo platné.</span></p>
          <p class="chunk" data-nb-ref-number="50" data-nb-words="16" data-nb-chars="106"><span class="idea" data-nb-ref-number="50" id="idea50" data-nb-words="16" data-nb-chars="106">„Nechcete si&nbsp;prohlédnout, můj mladší bratře, Přízrak smrti?“ otázal se&nbsp;Starý Liu. „Je přece vaší kořistí.“</span></p>
          <p class="chunk" data-nb-ref-number="51" data-nb-words="9" data-nb-chars="51"><span class="idea" data-nb-ref-number="51" id="idea51" data-nb-words="9" data-nb-chars="51">„Nebýt vaší pušky, Lao Liu…“ Stařec jen mávl rukou.</span></p>
          <p class="chunk" data-nb-ref-number="52" data-nb-words="57" data-nb-chars="343"><span class="idea" data-nb-ref-number="52" id="idea52" data-nb-words="57" data-nb-chars="343">Nízké plaménky už&nbsp;téměř uhasly, jen několik žhavých uhlíků osvětlovalo jako ve&nbsp;strašidelné hře scénu. Přízrak smrti se&nbsp;zachytil na&nbsp;bambusových stvolech, které mu&nbsp;na&nbsp;mnoha místech proklály tělo i&nbsp;křídla jako kopí. Jen ohyzdná hlava na&nbsp;dlouhém, holém krku visela až&nbsp;k&nbsp;zemi. Vytřeštěné, nehybné, krví podlité oči se&nbsp;leskly v&nbsp;rudé záři. A&nbsp;v&nbsp;tlamě…</span></p>
          <p class="chunk" data-nb-ref-number="53" data-nb-words="34" data-nb-chars="187"><span class="idea" data-nb-ref-number="53" id="idea53" data-nb-words="34" data-nb-chars="187">„Ne, Lao Liu, nechci nic vidět!“ prohlásil jsem rozhodně a&nbsp;otočil jsem se&nbsp;rychle zády. Udělalo se&nbsp;mi&nbsp;nevolno. V&nbsp;zubech netvora byl opět krvavý cár masa, v&nbsp;němž jsem poznal&nbsp;– lidskou nohu.</span></p>
          <p class="chunk" data-nb-ref-number="54" data-nb-words="23" data-nb-chars="131"><span class="idea" data-nb-ref-number="54" id="idea54" data-nb-words="23" data-nb-chars="131">„Obrňte své srdce, mladší bratře,“ řekl mi&nbsp;klidným hlasem Lao Liu už&nbsp;podruhé. „Není se&nbsp;čeho bát, není se&nbsp;ani čeho děsit. Pohleďte!“</span></p>
          <p class="chunk" data-nb-ref-number="55" data-nb-words="8" data-nb-chars="37"><span class="idea" data-nb-ref-number="55" id="idea55" data-nb-words="8" data-nb-chars="37">S&nbsp;nechutí a&nbsp;s&nbsp;hnusem jsem se&nbsp;obrátil.</span></p>
          <p class="chunk" data-nb-ref-number="56" data-nb-words="18" data-nb-chars="110"><span class="idea" data-nb-ref-number="56" id="idea56" data-nb-words="18" data-nb-chars="110">Lao Liu klepl nefritovým prstenem, který stále nosil na&nbsp;malíčku levé ruky, do&nbsp;oka netvora. Ozvalo se&nbsp;cinknutí.</span></p>
          <p class="chunk" data-nb-ref-number="57" data-nb-words="101" data-nb-chars="610"><span class="idea" data-nb-ref-number="57" id="idea57" data-nb-words="101" data-nb-chars="610">„Sklo,“ řekl, a&nbsp;odtrhl kus kůže z&nbsp;holého krku Přízraku smrti. „Umělá kůže. Pod tím dráty a&nbsp;složité zařízení, které můj starý hloupý rozum nestačí pochopit. To, co&nbsp;vás tolik poděsilo&nbsp;–,“ ukázal na&nbsp;lidskou nohu v&nbsp;zaťatých zubech potvory, „je jen kus obarveného plastiku. A&nbsp;tímhle&nbsp;–,“ pozdvihl ohebný drát, kterého jsem si&nbsp;dosud v&nbsp;šeru nepovšiml, „zabil Jagonguova bratříčka tembo. Byl by&nbsp;zabil i&nbsp;nás, nebýt bambusu, který nás kryl, a&nbsp;ovšem i&nbsp;vaší střelecké dovednosti. Elektrický výboj vás a&nbsp;zejména chudáka Buchariho jen ochromil. Teď už&nbsp;snad chápete, mladší bratře, proč jsem vždy nad svým stanem napínal síť.“</span></p>
          <p class="chunk" data-nb-ref-number="58" data-nb-words="34" data-nb-chars="210"><span class="idea" data-nb-ref-number="58" id="idea58" data-nb-words="34" data-nb-chars="210">„To jsme netušili, Lao Liu…,“ vykoktal jsem překvapeně. „Nikdo z&nbsp;nás v&nbsp;Centru. Ani Rawlinson, ani Klein, ani… ani já…“ Kolotoč vzpomínek se&nbsp;opět začal odvíjet se&nbsp;zběsilou rychlostí. Lao Liu jej rychle přerušil.</span></p>
          <p class="chunk" data-nb-ref-number="59" data-nb-words="25" data-nb-chars="160"><span class="idea" data-nb-ref-number="59" id="idea59" data-nb-words="25" data-nb-chars="160">„Nemyslete na&nbsp;to, můj mladší bratře! Již jen jedinou otázku: věděli alespoň žoldnéři, střežící cesty do&nbsp;říše Pána bílých mravenců, že&nbsp;Přízrak smrti je&nbsp;strojem?“</span></p>
          <p class="chunk" data-nb-ref-number="60" data-nb-words="3" data-nb-chars="22"><span class="idea" data-nb-ref-number="60" id="idea60" data-nb-words="3" data-nb-chars="22">Chvíli jsem přemýšlel.</span></p>
          <p class="chunk" data-nb-ref-number="61" data-nb-words="49" data-nb-chars="283"><span class="idea" data-nb-ref-number="61" id="idea61" data-nb-words="49" data-nb-chars="283">„Ne, docela určitě ne! Vždyť Pří… chci říci vždyť ten stroj zabil i&nbsp;jednoho z&nbsp;nich, když opustil na&nbsp;hlídce své místo. Doslechli jsme se&nbsp;o&nbsp;tom v&nbsp;Centru. Barnard to&nbsp;vysvětloval hrubou neopatrností&nbsp;– ten muž prý mohl být docela bezpečný na&nbsp;přikázaném místě. Tam Přízrak smrti neútočil.“</span></p>
          <p class="chunk" data-nb-ref-number="62" data-nb-words="48" data-nb-chars="293"><span class="idea" data-nb-ref-number="62" id="idea62" data-nb-words="48" data-nb-chars="293">„Ne, to&nbsp;jistě ne,“ usmál se&nbsp;nevesele Liu. „To je&nbsp;velmi dobrá zpráva, mladší bratře! Máme dost času odejít do&nbsp;bezpečí. Pán bílých mravenců určitě nebude nadšen myšlenkou, že&nbsp;by&nbsp;se&nbsp;žoldnéři dozvěděli tajemství Přízraku a&nbsp;zároveň smrti svého kamaráda. Dnes v&nbsp;noci proti nám sotva něco podniknou.“</span></p>
          <p class="chunk" data-nb-ref-number="63" data-nb-words="3" data-nb-chars="19"><span class="idea" data-nb-ref-number="63" id="idea63" data-nb-words="3" data-nb-chars="19">„A&nbsp;černý vrtulník?“</span></p>
          <p class="chunk" data-nb-ref-number="64" data-nb-words="44" data-nb-chars="257"><span class="idea" data-nb-ref-number="64" id="idea64" data-nb-words="44" data-nb-chars="257">„Pochybuji, že&nbsp;by&nbsp;ho&nbsp;panstvo z&nbsp;Centra teď v&nbsp;noci vystavilo nebezpečí. Tak jako tak by&nbsp;nás v&nbsp;lese nenalezl a&nbsp;na postřelování celého území by&nbsp;byla škoda munice. Přízrak smrti byl vybaven lépe. Je&nbsp;v&nbsp;poháru vaší moudrosti, můj mladší bratře, krůpěj vysvětlení?“</span></p>
          <p class="chunk" data-nb-ref-number="65" data-nb-words="64" data-nb-chars="390"><span class="idea" data-nb-ref-number="65" id="idea65" data-nb-words="64" data-nb-chars="390">„Všechno se&nbsp;mi&nbsp;ještě v&nbsp;hlavě plete… Ale vím, že&nbsp;jsme všichni považovali Přízrak smrti za&nbsp;zvíře, které z&nbsp;nějakých důvodů šéf&nbsp;– chci říci Pán bílých mravenců&nbsp;– ušetřil. Snad byl stroj vybaven podobným zařízením jako bezpilotní průzkumná letadla Američanů ve&nbsp;vietnamské válce, umožňujícím zjistit na&nbsp;zemi člověka podle teploty jeho těla. Jen tak si&nbsp;dovedu vysvětlit, že&nbsp;nás v&nbsp;tom šeru nalezl.“</span></p>
          <p class="chunk" data-nb-ref-number="66" data-nb-words="30" data-nb-chars="156"><span class="idea" data-nb-ref-number="66" id="idea66" data-nb-words="30" data-nb-chars="156">Lao Liu přikývl. „Ano, tak nějak to&nbsp;asi bude. A&nbsp;pak na&nbsp;povel ze&nbsp;sídla Pána bílých mravenců&nbsp;– tuším, můj mladší bratře, že&nbsp;jste mu&nbsp;říkal Centrum&nbsp;– zaútočil.“</span></p>
          <p class="chunk" data-nb-ref-number="67" data-nb-words="18" data-nb-chars="117"><span class="idea" data-nb-ref-number="67" id="idea67" data-nb-words="18" data-nb-chars="117">„V&nbsp;tom už&nbsp;není záhada. Vymršťoval drát, kterým procházel silný elektrický výboj. Muselo to&nbsp;ovšem stát spoustu peněz…“</span></p>
          <p class="chunk" data-nb-ref-number="68" data-nb-words="19" data-nb-chars="122"><span class="idea" data-nb-ref-number="68" id="idea68" data-nb-words="19" data-nb-chars="122">„Nepochybně,“ souhlasil stařec. „Ale teď už&nbsp;opravdu musíme odejít. Buchari se, jak vidím, vrátil z&nbsp;prahu obou světů zpět.“</span></p>
          <p class="chunk" data-nb-ref-number="69" data-nb-words="87" data-nb-chars="541"><span class="idea" data-nb-ref-number="69" id="idea69" data-nb-words="87" data-nb-chars="541">Buchari sice ještě trochu vrávoral a&nbsp;opíral se&nbsp;o&nbsp;ramena Bratříčka slonů a&nbsp;Songy, ale pokoušel se&nbsp;už&nbsp;o&nbsp;úsměv. Jagongua si&nbsp;naložil jeho zavazadlo. Chystali jsme se&nbsp;vyrazit zpět k&nbsp;hřebenům Hor-které-se-chvějí, kde Lao Liu věděl o&nbsp;jakési jeskyni, když se&nbsp;celý kraj náhle zalil mihotavou fialovou září. Působila přízračně&nbsp;– naše obličeje se&nbsp;teď podobaly obličejům utopenců. Zároveň se&nbsp;nám počala půda pod nohama otřásat daleko silněji, než kdykoli před tím, a&nbsp;ve vlasech nám zasršely drobné elektrické výboje. Cítil jsem mravenčení po&nbsp;celém těle.</span></p>
          <p class="chunk" data-nb-ref-number="70" data-nb-words="73" data-nb-chars="437"><span class="idea" data-nb-ref-number="70" id="idea70" data-nb-words="73" data-nb-chars="437">„Dotkněte se&nbsp;dlaní země, všechny nepříjemné pocity hned zmizí,“ poradil nám napřed anglicky a&nbsp;pak v&nbsp;řeči swahili Starý Liu. Měl pravdu&nbsp;– zřejmě tyhle fialové ohníčky, které jsme pozorovali včera večer za&nbsp;hřebeny kopců, dobře znal&nbsp;– jen země se&nbsp;pod dlaní chvěla dál, jako bychom drželi ruku na&nbsp;podlaze jedoucího vagónu. Také já&nbsp;už&nbsp;věděl, co&nbsp;občas osvětluje vrcholky hor a&nbsp;co zahání pověrčivé domorodce od&nbsp;hranic říše Pána bílých mravenců.</span></p>
          <p class="chunk" data-nb-ref-number="71" data-nb-words="187" data-nb-chars="1198"><span class="idea" data-nb-ref-number="71" id="idea71" data-nb-words="187" data-nb-chars="1198">Nad nespočetnými kužely hnízd bílých mravenců se&nbsp;rozzářily fialové koule, vyšlehující tu&nbsp;i&nbsp;tam do&nbsp;několik desítek metrů vysokých jazyků, svíjejících se&nbsp;a&nbsp;zase mizejících. Plameny studeného ohně se&nbsp;přenášely ihned na&nbsp;to, ihned na&nbsp;ono místo veldu, rostly a&nbsp;opět se&nbsp;zmenšovaly, objevovaly se&nbsp;a&nbsp;zase mizely, ale všechny byly jako větrem odkloněny od&nbsp;Centra, od&nbsp;bílé koule, o&nbsp;jejímž zařízení jsme si&nbsp;mohli navzájem jen šeptat, jen se&nbsp;dohadovat. Odtamtud vysílal šéfův zástupce, jednoruký inženýr Schmidt, kterého jsme vídali pouze zcela výjimečně a&nbsp;na okamžik, když na&nbsp;pár minut opustil svou pracovnu, svazky elektromagnetických vln po&nbsp;celém veldu a&nbsp;rušil jimi fialové ohně nad termitišti. Když se&nbsp;objevily&nbsp;– nebylo to&nbsp;každý den&nbsp;– zesílily přístroje inženýra Schmidta svůj výkon a&nbsp;všechny ostatní elektrické spotřebiče v&nbsp;Centru musely být pod hrozbou přísných trestů vypnuty, ačkoli atomová elektrárna v&nbsp;džungli dodávala proudu víc než dost. Celá obrovská koule pak vibrovala jako struna, rozechvívala půdu, sklenice a&nbsp;zkumavky v&nbsp;policích praskaly, lidé se&nbsp;potáceli jako opilí a&nbsp;leckdy nám vytryskla i&nbsp;krev z&nbsp;nosu a&nbsp;z&nbsp;uší. Zápas strašlivých sil obvykle zanedlouho skončil&nbsp;– vítězstvím inženýra Schmidta.</span></p>
          <p class="chunk" data-nb-ref-number="72" data-nb-words="43" data-nb-chars="288"><span class="idea" data-nb-ref-number="72" id="idea72" data-nb-words="43" data-nb-chars="288">Prodírali jsme se&nbsp;za&nbsp;Jagonguou bambusovým houštím jako průvod duchů ze&nbsp;strašidelného filmu. Teď by&nbsp;nás ovšem mohl vrtulník nalézt snadno&nbsp;– ale na&nbsp;vzlétnutí nebylo naštěstí ani pomyšlení. Energetické smrště a&nbsp;magnetické bouře nad veldem, jak jsem bezpečně věděl, start naprosto vylučovaly.</span></p>
          <p class="chunk" data-nb-ref-number="73" data-nb-words="76" data-nb-chars="482"><span class="idea" data-nb-ref-number="73" id="idea73" data-nb-words="76" data-nb-chars="482">Cesta bambusovým porostem se&nbsp;mi&nbsp;zdála strašně krátká. Ani jsem nevěřil, že&nbsp;už&nbsp;jsme zase na&nbsp;holých kamenitých svazích pod hřebeny Hor-které-se-chvějí. Šli jsme ještě jeden nebo dva kilometry k&nbsp;severu ve&nbsp;slábnoucí záři sinavých plamenů nad hnízdy podivných bílých tvorů&nbsp;– a&nbsp;zbytek cesty v&nbsp;úplné tmě. Lao Liu nás zavedl do&nbsp;bludiště balvanů, sice divoce zpřeházených, ale v&nbsp;jednom místě vytvářejících dokonale skrytou a&nbsp;celkem pohodlnou jeskyni, kam jsme se&nbsp;všichni bez obtíží vtěsnali.</span></p>
          <p class="chunk" data-nb-ref-number="74" data-nb-words="39" data-nb-chars="239"><span class="idea" data-nb-ref-number="74" id="idea74" data-nb-words="39" data-nb-chars="239">Chtěl jsem být na&nbsp;chvíli sám. Chtěl jsem znovu krok za&nbsp;krokem projít ty&nbsp;měsíce, které se&nbsp;mi&nbsp;pojednou otřesem a&nbsp;snad i&nbsp;výbojem elektrického proudu létajícího strašidla neočekávaně vrátily. Přesto jsem se&nbsp;však ještě jednou obrátil ke&nbsp;starci:</span></p>
          <p class="chunk" data-nb-ref-number="75" data-nb-words="28" data-nb-chars="157"><span class="idea" data-nb-ref-number="75" id="idea75" data-nb-words="28" data-nb-chars="157">„Lao Liu, znáte tu&nbsp;zřejmě každý kámen. Musel jste se&nbsp;o&nbsp;říši Pána bílých mravenců zajímat už&nbsp;dávno. Proč právě vy, obchodník? Promiňte, zda jsem se&nbsp;vás snad…“</span></p>
          <p class="chunk" data-nb-ref-number="76" data-nb-words="57" data-nb-chars="354"><span class="idea" data-nb-ref-number="76" id="idea76" data-nb-words="57" data-nb-chars="354">„Ne, ne, naprosto ne, můj mladší bratře! Otázka je&nbsp;ostrá jako šíp a&nbsp;stejně dobře mířená. Odpovím vám, jak nejlépe dovedu.“ Na&nbsp;okamžik se&nbsp;odmlčel a&nbsp;zamyšleně kreslil hůlkou do&nbsp;černého písku, pokrývajícího silnou vrstvou dno jeskyně. „Vypravoval jsem vám už, tuším, o&nbsp;vesnici M’goola, kde jsem se&nbsp;poprvé a&nbsp;zároveň naposledy setkal s&nbsp;Pánem bílých mravenců?“</span></p>
          <p class="chunk" data-nb-ref-number="77" data-nb-words="3" data-nb-chars="19"><span class="idea" data-nb-ref-number="77" id="idea77" data-nb-words="3" data-nb-chars="19">„Ano. Pamatuji se.“</span></p>
          <p class="chunk" data-nb-ref-number="78" data-nb-words="50" data-nb-chars="330"><span class="idea" data-nb-ref-number="78" id="idea78" data-nb-words="50" data-nb-chars="330">„Nuže, můj mladší bratře, tehdy jsem ještě nebyl obchodníkem mezi mými dnešními černými přáteli. Doprovázel jsem mladého muže, inženýra. Chtěl zde provést pokusné vrty, protože se&nbsp;domníval, že&nbsp;objevil bohatá ložiska měděné rudy. A&nbsp;snad i&nbsp;otevřít důl, pokud by&nbsp;se&nbsp;jeho předpoklady potvrdily. Měl šťastné jméno. Jmenoval se&nbsp;Fu-Tei…“</span></p>
          <p class="chunk" data-nb-ref-number="79" data-nb-words="29" data-nb-chars="183"><span class="idea" data-nb-ref-number="79" id="idea79" data-nb-words="29" data-nb-chars="183">Lao Liu se&nbsp;znovu odmlčel. V&nbsp;záři maličkého ohníčku, na&nbsp;němž mezi několika kameny Jagongua ohříval konzervu, jsem viděl jeho přivřené oči a&nbsp;ruce, pevně svírající hůlku. Pak pokračoval.</span></p>
          <p class="chunk" data-nb-ref-number="80" data-nb-words="11" data-nb-chars="80"><span class="idea" data-nb-ref-number="80" id="idea80" data-nb-words="11" data-nb-chars="80">„Zahynul při požáru vesnice. Tak alespoň zněla úřední zpráva vládního komisaře.“</span></p>
          <p class="chunk" data-nb-ref-number="81" data-nb-words="12" data-nb-chars="75"><span class="idea" data-nb-ref-number="81" id="idea81" data-nb-words="12" data-nb-chars="75">„Chudák,“ řekl jsem upřímně. „Měl smůlu, že&nbsp;bydlel zrovna ve&nbsp;vesnici, kde…“</span></p>
          <p class="chunk" data-nb-ref-number="82" data-nb-words="51" data-nb-chars="330"><span class="idea" data-nb-ref-number="82" id="idea82" data-nb-words="51" data-nb-chars="330">„Promiňte, ale mýlíte se, mladší bratře! Opak je&nbsp;pravdou: vesnice měla smůlu, že&nbsp;se&nbsp;v&nbsp;ní Fu-Tei ubytoval. Pán bílých mravenců, <em>příští</em> Pán bílých mravenců, rozhodně nemohl připustit, aby se&nbsp;v&nbsp;okolí kdokoli usadil. Tím méně podnikatel, chystající se&nbsp;zahájit těžbu rudy. Zavraždil Fu-Teie, a&nbsp;aby skryl zločin, zapálil celou vesnici.“</span></p>
          <p class="chunk" data-nb-ref-number="83" data-nb-words="8" data-nb-chars="38"><span class="idea" data-nb-ref-number="83" id="idea83" data-nb-words="8" data-nb-chars="38">„Chápu, Lao Liu. Měl jste ho&nbsp;asi rád…“</span></p>
          <p class="chunk" data-nb-ref-number="84" data-nb-words="11" data-nb-chars="62"><span class="idea" data-nb-ref-number="84" id="idea84" data-nb-words="11" data-nb-chars="62">„Velmi rád,“ přitakal pomalu Lao Liu, „byl to&nbsp;můj jediný syn.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>