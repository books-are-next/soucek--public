<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Vyslanec země bílých mravenců (část deníku)">
    <meta name="apple-mobile-web-app-capable" content="yes">
    <title>Vyslanec země bílých mravenců (část deníku)</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Pevnost bílých mravenců">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Pevnost bílých mravenců">
    <meta property="og:title" content="Pevnost bílých mravenců">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Pevnost bílých mravenců">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pevnost_bilych_mravencu_007.html">
    <link rel="next" href="./pevnost_bilych_mravencu_009.html">
    <meta name="nb-order" content="4">
    <link rel="self" href="pevnost_bilych_mravencu_008.html">
    <meta name="nb-identifier" content="soucek-pevnost-bilych-mravencu-dd344bb">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2014" data-nb-chars="12905">
    <nav role="doc-toc">
      <ul class="plain section">
        <li><a href="pevnost_bilych_mravencu_005.html">Člověk z Měsíce</a></li>
        <li><a href="pevnost_bilych_mravencu_006.html">Vonící krabička</a></li>
        <li><a href="pevnost_bilych_mravencu_007.html">Železné mouchy</a></li>
        <li><a href="pevnost_bilych_mravencu_008.html">Vyslanec země bílých mravenců (část deníku)</a></li>
        <li><a href="pevnost_bilych_mravencu_009.html">Setkání nad Bejrútem</a></li>
        <li><a href="pevnost_bilych_mravencu_010.html">Hospoda U nosorožce</a></li>
        <li><a href="pevnost_bilych_mravencu_011.html">Přízrak smrti</a></li>
        <li><a href="pevnost_bilych_mravencu_012.html">Starý Liu</a></li>
        <li><a href="pevnost_bilych_mravencu_013.html">Propast bohů</a></li>
        <li><a href="pevnost_bilych_mravencu_014.html">Bílá zvířata</a></li>
        <li><a href="pevnost_bilych_mravencu_015.html">Modré plameny</a></li>
        <li><a href="pevnost_bilych_mravencu_016.html">Příběh bílých mravenců</a></li>
        <li><a href="pevnost_bilych_mravencu_017.html">Bouře</a></li>
        <li><a href="pevnost_bilych_mravencu_018.html">Jitro</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="43"><span class="idea" data-nb-ref-number="1" id="idea1" data-nb-words="6" data-nb-chars="43">Vyslanec země bílých mravenců (část deníku)</span></h1>
        <section>
          <p class="chunk" data-nb-ref-number="2" data-nb-words="104" data-nb-chars="756"><span class="idea" data-nb-ref-number="2" id="idea2" data-nb-words="104" data-nb-chars="756">Snad má&nbsp;doktor Klátil pravdu, snad se&nbsp;opravdu tímto způsobem dopracuji ztracených šesti měsíců, vymazaných ze&nbsp;života a&nbsp;dokonale zapomenutých. Zatím si&nbsp;jen bezradně prohlížím nefritového jelínka, podivný měřicí přístroj, v&nbsp;němž byli kdysi zřejmě uzavřeni termiti, nejspíše druhu Termes mangenzis, jehož vojáci jsou vyzbrojeni na&nbsp;hlavách jakýmisi choboty, stříkačkami, vystřelujícími proti nepřátelům kapky pronikavě čpavé tekutiny. Ani to&nbsp;však nepomohlo rozluštit účel přístroje, ačkoli jsem s&nbsp;ním zřejmě pracoval. Soudím tak podle toho, že&nbsp;jsem podvědomě, bez námahy nalezl všechny mechanismy obsluhy a&nbsp;na pokyn poručíka Šolty, abych vyměnil baterii, bez váhání odsunul sotva znatelné víčko, skrývající maličký elektrický článek, podobný tabletce aspirinu.</span></p>
          <p class="chunk" data-nb-ref-number="3" data-nb-words="48" data-nb-chars="310"><span class="idea" data-nb-ref-number="3" id="idea3" data-nb-words="48" data-nb-chars="310">Nedovedu nic říci ani o&nbsp;pistoli, kterou mi&nbsp;poručík ukázal. Nevím, nepamatuji se. Vzpomínky, začínající opět strašným snem o&nbsp;obrovském termitu, kráčejícím městem, a&nbsp;o&nbsp;obludném zvonu, končí téměř o&nbsp;půl roku dříve podivnou příhodou, jež se&nbsp;odehrála jednoho červnového dne. Od&nbsp;tohoto okamžiku nevím nic, vůbec nic.</span></p>
          <p class="chunk" data-nb-ref-number="4" data-nb-words="136" data-nb-chars="910"><span class="idea" data-nb-ref-number="4" id="idea4" data-nb-words="136" data-nb-chars="910">Tenkrát jsem v&nbsp;novinách nalezl dosti nápadné a&nbsp;patrně i&nbsp;dosti nákladné oznámení v&nbsp;rubrice „Pracovní příležitosti.“ Od&nbsp;jisté doby jsem se&nbsp;o&nbsp;inzeráty tohoto druhu zajímal&nbsp;– rozhodl jsem totiž příležitostně změnit místo a&nbsp;nastoupit například jako odborník-přírodovědec do&nbsp;některého muzea, poskytujícího více času a&nbsp;možností k&nbsp;vědecké práci. V&nbsp;našem ústavu jsem byl příliš zaměstnán praktickými úkoly, týkajícími se&nbsp;ochrany všelijakých výrobků před mravenci a&nbsp;termity, nejčastějšími škůdci zboží v&nbsp;tropech. Pěstovali jsme v&nbsp;umělých mraveništích a&nbsp;termitištích celou řadu druhů&nbsp;– já&nbsp;jsem se&nbsp;specializoval na&nbsp;otázky spojené s&nbsp;termity. Kromě ryze účelových výzkumů jsem uveřejnil i&nbsp;několik prací o&nbsp;jejich životě a&nbsp;chování. Byl bych rád v&nbsp;těchto zkoumáních nerušeně pokračoval bez ohledu na&nbsp;jistě závažnou otázku úpravy klavírů nebo tahacích harmonik pro tropické kraje. Takovými problémy jsme se&nbsp;totiž zabývali stále…</span></p>
          <p class="chunk" data-nb-ref-number="5" data-nb-words="3" data-nb-chars="23"><span class="idea" data-nb-ref-number="5" id="idea5" data-nb-words="3" data-nb-chars="23">Inzerát vypadal lákavě:</span></p>
        </section>
        <section>
          <p class="chunk" data-nb-ref-number="6" data-nb-words="35" data-nb-chars="247"><em><span class="idea" data-nb-ref-number="6" id="idea6" data-nb-words="5" data-nb-chars="44">Přijme se&nbsp;mladý vědecký pracovník-entomolog,<br></span>
<span class="idea" data-nb-ref-number="7" id="idea7" data-nb-words="7" data-nb-chars="45">se&nbsp;zkušenostmi z&nbsp;biologie mravenců a&nbsp;všekazů.<br></span>
<span class="idea" data-nb-ref-number="8" id="idea8" data-nb-words="5" data-nb-chars="39">Účast na&nbsp;základním laboratorním výzkumu<br></span>
<span class="idea" data-nb-ref-number="9" id="idea9" data-nb-words="7" data-nb-chars="43">a&nbsp;podíl na&nbsp;expedicích do&nbsp;světových lokalit.<br></span>
<span class="idea" data-nb-ref-number="10" id="idea10" data-nb-words="4" data-nb-chars="34">Předběžné nabídky urychleně hlaste<br></span>
<span class="idea" data-nb-ref-number="11" id="idea11" data-nb-words="7" data-nb-chars="42">telefonicky do&nbsp;hotelu Alcron, pokoj č. 69.</span></em></p>
        </section>
        <section>
          <p class="chunk" data-nb-ref-number="7" data-nb-words="84" data-nb-chars="513"><span class="idea" data-nb-ref-number="12" id="idea12" data-nb-words="84" data-nb-chars="513">Není sice právě zvykem pospíchat při výběru vědeckých pracovníků a&nbsp;tím méně je&nbsp;shánět telefonem, ale kdoví, jaký podivín inzerát uveřejnil. Nenapadlo mne tenkrát ani, že&nbsp;„mladých vědeckých pracovníků se&nbsp;zkušenostmi z&nbsp;biologie mravenců a&nbsp;všekazů“ je&nbsp;u&nbsp;nás jako za&nbsp;krejcar plutonia, co&nbsp;by&nbsp;na&nbsp;prstech spočítal. A&nbsp;že je&nbsp;například já&nbsp;sám všechny výborně osobně znám&nbsp;– a&nbsp;jak by&nbsp;také ne! Štědrý autor inzerátu si&nbsp;mohl ušetřit výdaje, kdyby byl promluvil s&nbsp;kterýmkoli z&nbsp;nás. Člověk je&nbsp;zkrátka dodatečně vždycky chytřejší…</span></p>
          <p class="chunk" data-nb-ref-number="8" data-nb-words="73" data-nb-chars="472"><span class="idea" data-nb-ref-number="13" id="idea13" data-nb-words="73" data-nb-chars="472">Chvíli jsem uvažoval, pak jsem zdvihl telefon a&nbsp;vytočil číslo hotelu Alcron. Telefonistka mne přepojila na&nbsp;pokoj 69. V&nbsp;duchu jsem si&nbsp;připravoval proslov v&nbsp;několika řečech, jež víceméně ovládám&nbsp;– ozval se&nbsp;však ženský hlas, mluvící dokonalou češtinou. Sekretářka. Požádala mne, abych okamžik posečkal u&nbsp;aparátu a&nbsp;pak mně radostným tónem sdělila, že&nbsp;pan Barnard bude obzvláště potěšen, navštívím-li ho&nbsp;co&nbsp;nejdříve v&nbsp;hotelu a&nbsp;poskytnu-li mu&nbsp;potěšení ze&nbsp;své vzácné společnosti.</span></p>
          <p class="chunk" data-nb-ref-number="9" data-nb-words="12" data-nb-chars="73"><span class="idea" data-nb-ref-number="14" id="idea14" data-nb-words="12" data-nb-chars="73">„Co, prosím vás, slečno, znamená co&nbsp;nejdříve? Do&nbsp;týdne? Nebo snad zítra?“</span></p>
          <p class="chunk" data-nb-ref-number="10" data-nb-words="11" data-nb-chars="67"><span class="idea" data-nb-ref-number="15" id="idea15" data-nb-words="11" data-nb-chars="67">Slečna na&nbsp;druhém konci drátu se&nbsp;mírně, ale velmi zřetelně podivila.</span></p>
          <p class="chunk" data-nb-ref-number="11" data-nb-words="23" data-nb-chars="135"><span class="idea" data-nb-ref-number="16" id="idea16" data-nb-words="23" data-nb-chars="135">„Co vás to&nbsp;napadá, prosím… Pan Barnard za&nbsp;několik hodin opouští Evropu, chystá se&nbsp;již na&nbsp;letiště. Vezměte si&nbsp;taxi a&nbsp;okamžitě přijeďte!“</span></p>
          <p class="chunk" data-nb-ref-number="12" data-nb-words="26" data-nb-chars="159"><span class="idea" data-nb-ref-number="17" id="idea17" data-nb-words="26" data-nb-chars="159">Projevil jsem mínění, že&nbsp;za&nbsp;těchto okolností bude asi návštěva úplně zbytečnou a&nbsp;jízdné za&nbsp;taxi hříšně vyhozeno do&nbsp;větru, ale slečna tajemnice měla jiný názor:</span></p>
          <p class="chunk" data-nb-ref-number="13" data-nb-words="9" data-nb-chars="49"><span class="idea" data-nb-ref-number="18" id="idea18" data-nb-words="9" data-nb-chars="49">„Pan Barnard už&nbsp;čeká jenom na&nbsp;vás, pane doktore!“</span></p>
          <p class="chunk" data-nb-ref-number="14" data-nb-words="54" data-nb-chars="335"><span class="idea" data-nb-ref-number="19" id="idea19" data-nb-words="54" data-nb-chars="335">Div jsem nepustil sluchátko, ale taxi jsem si&nbsp;poslušně vzal a&nbsp;rozjel se&nbsp;do&nbsp;Alcronu. Moc dobře jsem si&nbsp;tu&nbsp;nepřipadal, pořád jsem čekal, odkud na&nbsp;mne vybafne nějaký maharadža nebo alespoň ministerský předseda, úředník v&nbsp;recepci vypadal jako ředitel mezinárodní banky, a&nbsp;kluk, který mne vezl výtahem, zrovna tak. Jenomže v&nbsp;mladším vydání.</span></p>
          <p class="chunk" data-nb-ref-number="15" data-nb-words="52" data-nb-chars="319"><span class="idea" data-nb-ref-number="20" id="idea20" data-nb-words="52" data-nb-chars="319">Zato pan Barnard byl neobyčejně přívětivý, hlučný a&nbsp;velice pečlivě živený pán, zhruba tvaru koule a&nbsp;s&nbsp;tvářemi, vyholenými do&nbsp;modra. Trošku nepříjemně na&nbsp;mne působily tmavé brýle, které po&nbsp;celou dobu našeho rozhovoru nesejmul. Dívám se&nbsp;totiž docela rád lidem do&nbsp;očí. Tenkrát jsem měl ovšem jiné starosti a&nbsp;jiné myšlenky.</span></p>
          <p class="chunk" data-nb-ref-number="16" data-nb-words="17" data-nb-chars="111"><span class="idea" data-nb-ref-number="21" id="idea21" data-nb-words="17" data-nb-chars="111">Pan Barnard mi&nbsp;vyletěl vstříc jak odpálený golfový míček a&nbsp;pro­jevil nad mým příchodem radost přímo nezkrotnou.</span></p>
          <p class="chunk" data-nb-ref-number="17" data-nb-words="21" data-nb-chars="137"><span class="idea" data-nb-ref-number="22" id="idea22" data-nb-words="21" data-nb-chars="137">„Whisky? Ne? Máte pravdu, já&nbsp;také dopoledne raději něco lehčího! Co, mám pravdu, doktore? Ani sklenku carpana? Jak myslíte, jak myslíte…“</span></p>
          <p class="chunk" data-nb-ref-number="18" data-nb-words="83" data-nb-chars="552"><span class="idea" data-nb-ref-number="23" id="idea23" data-nb-words="83" data-nb-chars="552">Dělal deset věcí najednou&nbsp;– u&nbsp;slečny sekretářky v&nbsp;předpokoji objednal kávu a&nbsp;„malé občerstvení“ (vyklubala se&nbsp;z&nbsp;něj studená mísa pro vyhladovělou těžce pracující rodinu), vyřídil telefonní rozhovor v&nbsp;jazyku, který jsem odhadl na&nbsp;portugalštinu, protože se&nbsp;některá slova podobala španělským, několikrát mi&nbsp;vřele stiskl ruku, vtlačil mne do&nbsp;křesla, kam jsem se&nbsp;zcela neočekávaně propadl jak do&nbsp;vany, prohrabal fascikl nějakých listin a&nbsp;nalezl v&nbsp;poznámkovém bloku, vázaném do&nbsp;přepychově hlazené kůže a&nbsp;se zlatým monogramem, stránku, týkající se&nbsp;patrně mne.</span></p>
          <p class="chunk" data-nb-ref-number="19" data-nb-words="43" data-nb-chars="290"><span class="idea" data-nb-ref-number="24" id="idea24" data-nb-words="43" data-nb-chars="290">„Slečna… eh, prostě slečna sekretářka, promiňte, ta&nbsp;česká jména nevyslovím za&nbsp;nic na&nbsp;světě,“ drmolil anglicky, „vás již informovala, že&nbsp;jsem čekal jenom na&nbsp;vás, doktore. Velmi správně! Naprosto správně! Je&nbsp;to&nbsp;báječné, že&nbsp;jste konečně tady. Mohu odpoledne odletět. Neuvěřitelně mnoho práce…“</span></p>
          <p class="chunk" data-nb-ref-number="20" data-nb-words="12" data-nb-chars="80"><span class="idea" data-nb-ref-number="25" id="idea25" data-nb-words="12" data-nb-chars="80">„Promiňte, prosím, ale nechápu…“ zakoktal jsem. „Proč právě na&nbsp;mne? Nikdy jsem…“</span></p>
          <p class="chunk" data-nb-ref-number="21" data-nb-words="66" data-nb-chars="419"><span class="idea" data-nb-ref-number="26" id="idea26" data-nb-words="66" data-nb-chars="419">„… vás neviděl. Nikdy jste o&nbsp;tátovi Barnardovi neslyšel. Pravda? Inu, to&nbsp;se&nbsp;ví, mladý vědec, po&nbsp;uši zahrabaný do&nbsp;své práce. Jakpak ne! Mám sice taky náhodou doktorát přírodních věd, ale už&nbsp;hrozně dlouho se…,“ pan Barnard poněkud zarazil proud výřečnosti, jakoby pečlivě zvažoval slova, „… řekněme, věnuji ryze praktickým problémům. Ovšem neustále v&nbsp;souvislosti s&nbsp;vědou. Žádný byznys! Barnard stále hoří pro vědu, pane!“</span></p>
          <p class="chunk" data-nb-ref-number="22" data-nb-words="21" data-nb-chars="144"><span class="idea" data-nb-ref-number="27" id="idea27" data-nb-words="21" data-nb-chars="144">S&nbsp;rozpačitou zdvořilostí jsem jménem celé vědy projevil potěšení, že&nbsp;ji&nbsp;tak vynikající pomocník nenechal na&nbsp;holičkách, ale chytřejší jsem nebyl.</span></p>
          <p class="chunk" data-nb-ref-number="23" data-nb-words="78" data-nb-chars="455"><span class="idea" data-nb-ref-number="28" id="idea28" data-nb-words="78" data-nb-chars="455">„Víte, milý příteli,“ poklepával mi&nbsp;kulaťoučký společník důvěrně na&nbsp;rameno a&nbsp;ovíval mne dechem, z&nbsp;něhož bylo cítit něco rozhodně silnějšího než carpano, „ve vaší zemi není zrovna moc odborníků, zabývajících se&nbsp;mravenci a&nbsp;ještě méně specialistů na&nbsp;termity. Mám je&nbsp;všechny tady v&nbsp;notesu&nbsp;– dneska a&nbsp;včera se&nbsp;tu&nbsp;už&nbsp;dva nebo tři vystřídali, ale čekal jsem právě na&nbsp;vás. Máte nejlepší pověst, pane, a&nbsp;to u&nbsp;mne platí víc než čestné doktoráty a&nbsp;metály, rozumíme?“</span></p>
          <p class="chunk" data-nb-ref-number="24" data-nb-words="67" data-nb-chars="401"><span class="idea" data-nb-ref-number="29" id="idea29" data-nb-words="67" data-nb-chars="401">Nerozuměli jsme&nbsp;– přinejmenším tak dlouho, než mi&nbsp;Barnard vypočetl úplný seznam mých vědeckých prací, uveřejněný ve&nbsp;všech možných časopisech, a&nbsp;dokonce i&nbsp;mé přednášky. Sám bych je&nbsp;asi nedal dohromady za&nbsp;nic na&nbsp;světě. Co&nbsp;bych zapíral&nbsp;– lichotilo mi&nbsp;to. A&nbsp;rád bych viděl mladého badatele, který by&nbsp;nezrudl radostí, když cizinec a&nbsp;podle všeho dost významná osoba projeví tak mimořádný zájem o&nbsp;jeho práce.</span></p>
          <p class="chunk" data-nb-ref-number="25" data-nb-words="55" data-nb-chars="358"><span class="idea" data-nb-ref-number="30" id="idea30" data-nb-words="55" data-nb-chars="358">„Víte doktore,“ zvážněl najednou, „mám pro vás, docela speciálně pro vás a&nbsp;pro nikoho jiného… řekněme, poněkud zvláštní nabídku. Dlouhodobou smlouvu na&nbsp;vědeckém úkolu, který podniká můj šéf. Je&nbsp;to… je&nbsp;to&nbsp;spojeno s&nbsp;jistými podmínkami, které pro vás nebude těžké splnit. Jste svobodný, pokud vím, bez závazků, vaše zasnoubení bylo před několika týdny zrušeno…“</span></p>
          <p class="chunk" data-nb-ref-number="26" data-nb-words="54" data-nb-chars="328"><span class="idea" data-nb-ref-number="31" id="idea31" data-nb-words="54" data-nb-chars="328">„Odkud to&nbsp;víte?“ vyjel jsem na&nbsp;něho. Tak podrobné znalosti mého života mi&nbsp;nebyly ani trochu příjemné. Jinak měl ovšem pravdu&nbsp;– dívka, se&nbsp;kterou jsem se&nbsp;chtěl oženit, dala (asi docela moudře) přednost lépe postavenému a&nbsp;se vší pravděpodobností i&nbsp;přitažlivějšímu muži. Už&nbsp;to&nbsp;přebolelo. Byl jsem opravdu docela volný a&nbsp;bez závazků.</span></p>
          <p class="chunk" data-nb-ref-number="27" data-nb-words="45" data-nb-chars="302"><span class="idea" data-nb-ref-number="32" id="idea32" data-nb-words="45" data-nb-chars="302">Barnard přemítavě poklepával na&nbsp;leštěnou desku stolku. „Odkud? Proč vás to&nbsp;zajímá, doktore? Nejste přece malé dítě. Pochopte, že&nbsp;jsem se&nbsp;netrmácel přes polovinu světa jenom proto, abych slyšel vaše odmítnutí. Musel jsem si&nbsp;být alespoň s&nbsp;rozumnou dávkou pravděpodobnosti jist, že&nbsp;moji nabídku přijmete.“</span></p>
          <p class="chunk" data-nb-ref-number="28" data-nb-words="12" data-nb-chars="64"><span class="idea" data-nb-ref-number="33" id="idea33" data-nb-words="12" data-nb-chars="64">„A&nbsp;vy jste si&nbsp;jist, pane Barnarde… ehm, chci říci pane doktore?“</span></p>
          <p class="chunk" data-nb-ref-number="29" data-nb-words="49" data-nb-chars="305"><span class="idea" data-nb-ref-number="34" id="idea34" data-nb-words="49" data-nb-chars="305">Mávl odmítavě rukou. „Bez titulu, prosím, bez titulu! Už&nbsp;jsem na&nbsp;něj tak jako tak dávno zapomněl. Co&nbsp;jste to&nbsp;jenom… aha, jestli jsem si&nbsp;jistý, že&nbsp;přijmete… No, abych vám docela pravdu řekl, jsem. Poslouchejte: budete mít zcela volnou ruku, pokud jde o&nbsp;peníze, přístroje, potřebné spolupracovníky. Budete…“</span></p>
          <p class="chunk" data-nb-ref-number="30" data-nb-words="24" data-nb-chars="148"><span class="idea" data-nb-ref-number="35" id="idea35" data-nb-words="24" data-nb-chars="148">„Okamžik!“ přerušil jsem ho, „tyhle věci jsou sice strašně důležité, ale napřed bych rád věděl, co&nbsp;budu dělat. Teprve potom bychom měli mluvit dál.“</span></p>
          <p class="chunk" data-nb-ref-number="31" data-nb-words="71" data-nb-chars="468"><span class="idea" data-nb-ref-number="36" id="idea36" data-nb-words="71" data-nb-chars="468">„Docela správně! Naprosto správně!“ přikyvoval Barnard. „Tak tedy budete členem&nbsp;– jedním z&nbsp;předních a&nbsp;nejdůležitějších členů&nbsp;– vědecké skupiny, která zkoumá… jisté zajímavé problémy psychologie hmyzu a… jak bych vám to&nbsp;nejlépe vysvětlil&nbsp;– teorie informace, použité při výzkumu mravenců a&nbsp;zejména termitů. Přímo na&nbsp;místě, v&nbsp;oblasti, kde jsou ty&nbsp;mrňavé potvory doma a&nbsp;kde je&nbsp;stále dostatek pokusného materiálu. A&nbsp;kromě toho se&nbsp;zde asi projevují nejpřirozeněji. Chápete?“</span></p>
          <p class="chunk" data-nb-ref-number="32" data-nb-words="19" data-nb-chars="130"><span class="idea" data-nb-ref-number="37" id="idea37" data-nb-words="19" data-nb-chars="130">„Ano. Právě tyto problémy mne už&nbsp;dávno neobyčejně zajímají také. Snažili se&nbsp;je&nbsp;řešit Filippe Silvestri, Wasmann, de&nbsp;Quatrefrages…“</span></p>
          <p class="chunk" data-nb-ref-number="33" data-nb-words="34" data-nb-chars="208"><span class="idea" data-nb-ref-number="38" id="idea38" data-nb-words="34" data-nb-chars="208">„… a&nbsp;Livingstone a&nbsp;Bugnion a&nbsp;Osten-Sacken a&nbsp;spousta dalších a&nbsp;mně za&nbsp;dvě hodiny letí letadlo, milý doktore!“ přerušil mne Barnard. Tehdy mne poprvé napadlo, že&nbsp;tak docela na&nbsp;svou vědeckou minulost nezapomněl.</span></p>
          <p class="chunk" data-nb-ref-number="34" data-nb-words="8" data-nb-chars="51"><span class="idea" data-nb-ref-number="39" id="idea39" data-nb-words="8" data-nb-chars="51">„Kde pracuje vaše vědecká skupina?“ otázal jsem se.</span></p>
          <p class="chunk" data-nb-ref-number="35" data-nb-words="37" data-nb-chars="247"><span class="idea" data-nb-ref-number="40" id="idea40" data-nb-words="37" data-nb-chars="247">„Moje? Není moje, vážený příteli! Já&nbsp;jsem jenom jakýmsi cestujícím zástupcem. Nákupčím a, jak vidíte, i&nbsp;verbířem vědeckých vojáků. Vedoucím i&nbsp;podnikatelem výzkumu je&nbsp;trochu výstřední, ale moc milý člověk. Nesmírně bohatý. Však se&nbsp;s&nbsp;ním seznámíte!“</span></p>
          <p class="chunk" data-nb-ref-number="36" data-nb-words="12" data-nb-chars="75"><span class="idea" data-nb-ref-number="41" id="idea41" data-nb-words="12" data-nb-chars="75">„Neodpověděl jste mi, pane Barnarde, na&nbsp;mou otázku. Kde mám být zaměstnán?“</span></p>
          <p class="chunk" data-nb-ref-number="37" data-nb-words="26" data-nb-chars="168"><span class="idea" data-nb-ref-number="42" id="idea42" data-nb-words="26" data-nb-chars="168">Barnard se&nbsp;pousmál a&nbsp;pohodlně opřel. Pokud jsem mohl navzdory černým brýlím, v&nbsp;nichž chvílemi vypadal trochu jako Karafiátův Brouček, usoudit, díval se&nbsp;na&nbsp;mne pobaveně.</span></p>
          <p class="chunk" data-nb-ref-number="38" data-nb-words="60" data-nb-chars="339"><span class="idea" data-nb-ref-number="43" id="idea43" data-nb-words="60" data-nb-chars="339">„Vážně? Vidíte&nbsp;– začínám už&nbsp;být zapomnětlivý. Jenže já&nbsp;vám to, milý doktore, ani nemohu říci. To&nbsp;je&nbsp;právě jedna z&nbsp;těch zvláštních podmínek smlouvy, o&nbsp;kterých jsem už, tuším, mluvil. Nedá se&nbsp;nic dělat! Šéf je&nbsp;prostě v&nbsp;některých věcech jako malé dítě a&nbsp;velice mu&nbsp;záleží na&nbsp;tom, aby jeho výzkumy byly až&nbsp;do&nbsp;úspěšného dokončení zcela utajeny.“</span></p>
          <p class="chunk" data-nb-ref-number="39" data-nb-words="3" data-nb-chars="19"><span class="idea" data-nb-ref-number="44" id="idea44" data-nb-words="3" data-nb-chars="19">„A&nbsp;další podmínky?“</span></p>
          <p class="chunk" data-nb-ref-number="40" data-nb-words="23" data-nb-chars="167"><span class="idea" data-nb-ref-number="45" id="idea45" data-nb-words="23" data-nb-chars="167">„Naprostá mlčenlivost, doktore, ta&nbsp;především. Bude nezbytné, aby se&nbsp;ani vaši nejbližší spolupracovníci nedozvěděli, kde se&nbsp;chystáte pár příštích měsíců strávit a&nbsp;čím.“</span></p>
          <p class="chunk" data-nb-ref-number="41" data-nb-words="8" data-nb-chars="49"><span class="idea" data-nb-ref-number="46" id="idea46" data-nb-words="8" data-nb-chars="49">„Ani já&nbsp;to&nbsp;nevím!“ podotkl jsem trochu rozmrzele.</span></p>
          <p class="chunk" data-nb-ref-number="42" data-nb-words="45" data-nb-chars="299"><span class="idea" data-nb-ref-number="47" id="idea47" data-nb-words="45" data-nb-chars="299">„Správně. Nevědomost hříchu nečiní!“ usmál se&nbsp;Barnard. „Jinak můžete být docela klidný. U&nbsp;nás je&nbsp;klima velmi příjemné, zařízení dokonalá a&nbsp;plat…,“ mlaskl jazykem v&nbsp;záchvatu nadšení, „příteli, o&nbsp;takovém se&nbsp;nesnilo ani mládencům od&nbsp;Rockefellerovy nadace. Náš šéf je&nbsp;prostě originál! Tak co, pojedete?“</span></p>
          <p class="chunk" data-nb-ref-number="43" data-nb-words="34" data-nb-chars="221"><span class="idea" data-nb-ref-number="48" id="idea48" data-nb-words="34" data-nb-chars="221">Bylo to&nbsp;v&nbsp;podstatě bláznivé rozhodnutí, ale já&nbsp;mám bláznivá rozhodnutí rád. Cesta do&nbsp;neznáma mi&nbsp;docela vyhovovala tím spíše, že&nbsp;se&nbsp;místo ochranných nátěrů beden budu konečně moci zabývat, doufejme, svým vytouženým oborem.</span></p>
          <p class="chunk" data-nb-ref-number="44" data-nb-words="3" data-nb-chars="20"><span class="idea" data-nb-ref-number="49" id="idea49" data-nb-words="3" data-nb-chars="20">„Pojedu,“ kývl jsem.</span></p>
          <p class="chunk" data-nb-ref-number="45" data-nb-words="70" data-nb-chars="437"><span class="idea" data-nb-ref-number="50" id="idea50" data-nb-words="70" data-nb-chars="437">„Sláva!“ prohlásil Barnard. „Tak to&nbsp;bychom tedy měli šťastně z&nbsp;krku. Tímto okamžikem jste naším člověkem. Dnes máme, tuším, devátého. Zítra vám bude doručena letenka do&nbsp;Bejrútu na&nbsp;dvacátého. Nechte slečně sekretářce s&nbsp;tím strašlivým jménem svůj cestovní pas&nbsp;– obstará vám všechno potřebné. Na&nbsp;letišti v&nbsp;Bejrútu vás bude někdo čekat a&nbsp;poradí vám, jak dál. Moc zavazadel si&nbsp;neberte&nbsp;– jsme dobře vybaveni a&nbsp;najdete všechno, co&nbsp;potřebujete.“</span></p>
          <p class="chunk" data-nb-ref-number="46" data-nb-words="34" data-nb-chars="215"><span class="idea" data-nb-ref-number="51" id="idea51" data-nb-words="34" data-nb-chars="215">„To je&nbsp;ovšem velmi zvláštní smlouva, pane Barnarde,“ poznamenal jsem. „Zdá se, že&nbsp;budu muset dát výpověď, opustit zaměstnání, a&nbsp;pustit se&nbsp;do&nbsp;neznáma, aniž mám cokoli zaručeno. Musím si&nbsp;ještě koupit řadu maličkostí…“</span></p>
          <p class="chunk" data-nb-ref-number="47" data-nb-words="17" data-nb-chars="110"><span class="idea" data-nb-ref-number="52" id="idea52" data-nb-words="17" data-nb-chars="110">„Jinými slovy, milý doktore, by&nbsp;vám nebyl nějaký malý příspěvek zrovna proti mysli, co?“ zašklebil se&nbsp;Barnard.</span></p>
          <p class="chunk" data-nb-ref-number="48" data-nb-words="19" data-nb-chars="107"><span class="idea" data-nb-ref-number="53" id="idea53" data-nb-words="19" data-nb-chars="107">„Nu&nbsp;– malá záloha… Myslím, že&nbsp;by&nbsp;to&nbsp;deset tisíc korun docela dobře spravilo,“ řekl jsem víceméně v&nbsp;legraci.</span></p>
          <p class="chunk" data-nb-ref-number="49" data-nb-words="40" data-nb-chars="252"><span class="idea" data-nb-ref-number="54" id="idea54" data-nb-words="40" data-nb-chars="252">Barnard pokrčil rameny a&nbsp;vytáhl z&nbsp;kapsy šekovou knížku. Viděl jsem tuto rekvizitu každého pořádného románu poprvé v&nbsp;životě. Chvilku něco do&nbsp;šeku čmáral tlustým plnicím perem, pak vytrženým papírkem zamával jako praporem a&nbsp;položil jej přede mne na&nbsp;stůl.</span></p>
          <p class="chunk" data-nb-ref-number="50" data-nb-words="30" data-nb-chars="189"><span class="idea" data-nb-ref-number="55" id="idea55" data-nb-words="30" data-nb-chars="189">„Tak, doktore, na&nbsp;viděnou! Nezapomeňte přinést zítra nebo ještě dnes slečně sekretářce pas. Uvidíme se&nbsp;na&nbsp;místě. A&nbsp;teď promiňte, musím se&nbsp;připravit k&nbsp;odletu. Nezapomeňte&nbsp;– mlčet jako hrob!“</span></p>
          <p class="chunk" data-nb-ref-number="51" data-nb-words="8" data-nb-chars="51"><span class="idea" data-nb-ref-number="56" id="idea56" data-nb-words="8" data-nb-chars="51">„A&nbsp;kdybych zapomněl?“ neodpustil jsem si&nbsp;zeptat se.</span></p>
          <p class="chunk" data-nb-ref-number="52" data-nb-words="16" data-nb-chars="112"><span class="idea" data-nb-ref-number="57" id="idea57" data-nb-words="16" data-nb-chars="112">Barnard chvíli mlčel a&nbsp;díval se&nbsp;na&nbsp;mne temnými ploškami brýlí. Tentokráte připomínal nestvůrně zvětšenou mouchu.</span></p>
          <p class="chunk" data-nb-ref-number="53" data-nb-words="22" data-nb-chars="151"><span class="idea" data-nb-ref-number="58" id="idea58" data-nb-words="22" data-nb-chars="151">„Kdybyste zapomněl?“ opakoval přemítavě. „Kdybyste zapomněl, milý doktore, tak už&nbsp;byste asi zapomněl na&nbsp;všechno na&nbsp;světě. Být vámi, nezkoušel bych to.“</span></p>
          <p class="chunk" data-nb-ref-number="54" data-nb-words="47" data-nb-chars="288"><span class="idea" data-nb-ref-number="59" id="idea59" data-nb-words="47" data-nb-chars="288">Trochu mne zamrazilo. Ještě na&nbsp;cestě dolů, po&nbsp;tlustých kobercích, položených na&nbsp;schody, jsem měl vážné pochybnosti, zda jsem neprohloupil. A&nbsp;zda si&nbsp;snad ze&nbsp;mne neudělal bývalý pan doktor Barnard dobrý den. Nahmátl jsem v&nbsp;kapse šek a&nbsp;přečetl si&nbsp;ho&nbsp;na&nbsp;odpočivadle před velikánským zrcadlem.</span></p>
          <p class="chunk" data-nb-ref-number="55" data-nb-words="5" data-nb-chars="27"><span class="idea" data-nb-ref-number="60" id="idea60" data-nb-words="5" data-nb-chars="27">Zněl na&nbsp;deset tisíc dolarů.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>