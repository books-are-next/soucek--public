<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pevnost_bilych_mravencu-9</title>
		<link href="../Styles/pevnost_bi_idstyles.css" rel="stylesheet" type="text/css"/>
	</head>
	<body id="pevnost_bilych_mravencu" xml:lang="cs-CZ">
		<div>
			<p id="toc_marker-8" class="MLP-uroven2-kapitola para-style-override-1">Starý Liu</p>
			<p class="MLP-text-bez1radku para-style-override-1">„Ano, je to on,“ řekl potěšeně Lao Liu, Starý Liu, když jsem vyjmul z&#160;kapsy košile nefritový obr<a id="x.37099"></a>ázek s&#160;řezbou jelena. Vzal jsem si ho s&#160;sebou z&#160;Prahy, ačkoli mne poručík Šolta upozorňoval na jeho vzácnost. Jeho šetrná duše asi neschvalovala takové riziko.</p>
			<p class="MLP-text para-style-override-1">„Je to on, milý mladší bratře! Dobře, že jste ho přinesl. Nežli jsem si vás řádně prohlédl, pochyboval jsem dokonce o&#160;vaší totožnosti. Velmi jste se změnil, příteli. Opravdu!“</p>
			<p class="MLP-text para-style-override-1">Starý Liu, drobný, šedivý stařík ve volném plátěném obleku a&#160;s&#160;brokátovou čepičkou připravoval citlivými, štíhlými prsty čaj na přenosném samovaru. Seděli jsme v&#160;jeho rozměrném stanu, pokrytém maskovací sítí jako dělostřelecká baterie nebo jiné vojenské mašinky, schopné vyvolat u&#160;nepřátelských letců nekalé úmysly. Bylo to jistě docela šikovné zařízení proti vedru&#160;– zatím jsem nevěděl, zda tím Lao Liu sledoval ještě jiné cíle.</p>
			<p class="MLP-text para-style-override-1">„Obřad přípravy a&#160;pití čaje, řečený sadó a&#160;vypracovaný už velmi dávno ctihodným mnichem Rjúsanem,“ vysvětloval slabým, třaslavým hlasem Lao Liu, zatímco drobil do maličkých šálků čajové lístky, promíchané jasmínovými květy, „vyžaduje soustředěnou pozornost a&#160;čas, milý mladší bratře. Tvrdím, že i&#160;sám spěch vyžaduje čas, nemyslíte? Škoda jen, že zde nemáme dobrou vodu. Ne&#160;–,“ vztáhl ruku jako odmítnutí mé nevyslovené otázky, „a tak jsem to ovšem nemyslel. Moji průvodci nalezli pramen velmi dobré a&#160;zcela jistě nezávadné pitné vody, ale čaj, můj mladší bratře, čaj se nespokojí ani s&#160;tou nejlepší, není-li zvláštní shodou okolností pro toto jemné umění stvořena. Víte, že podle ctihodného mistra Rjúsana je nejlepší vodou pro přípravu čaje ta, která ihned po vytrysknutí z&#160;posvátného nitra země překapala po lotosovém listu?“</p>
			<p class="MLP-text para-style-override-1">Chvílemi jsem Starého Liu, bzučícího klidně a&#160;pokojně jako včela, přestával vnímat. Bylo mi dobře, rozhodně lépe než v&#160;posledních dvou nebo třech rozčilujících dnech. Nucený odpočinek na dně maňásku Bratříčka slonů mne pomohl zbavit únavy nočního usilovného pochodu lesem, i&#160;když se na nás ustavičně vrhala hejna moskytů a&#160;černých bodavých much, na první pohled k&#160;nerozeznání podobných našim mouchám domácím. Zanedlouho jsem však ke svému upřímnému zděšení poznal tse-tse, přenášející strašlivou spavou nemoc. Vzhledem k&#160;tomu, že mne poštípaly alespoň na dvaceti místech, mohl jsem jen doufat, že v&#160;tomto kraji spavá nemoc ještě (nebo už) není rozšířena.</p>
			<p class="MLP-text para-style-override-1">Také prostředí, ve kterém jsem se tady, uprostřed divočiny, ocitl, bylo svrchovaně uklidňující. Starý Liu se se svými nosiči a&#160;průvodci usadil před několika hodinami k&#160;dočasnému pobytu v&#160;trnité ohradě, kraalu (zde se mu říkalo „donga“), uprostřed rozsáhlé světliny, kde prales přecházel ve step, postříkanou tu a&#160;tam skupinami baobabů a&#160;akácií a&#160;mezi nimi tečkami zeber, pakoňů a&#160;oryxů. Nepřibližovali se na dostřel a&#160;téměř ani na dohled. Doby, kdy Afrika byla rájem důvěřivých divokých zvířat, přicházejících si zvědavě prohlédnout každé auto a&#160;každý stan a&#160;prchajících jen před domorodými lovci, jsou už nenávratně ty tam.</p>
			<p class="MLP-text para-style-override-1">Do svého plátěného domku s&#160;důmyslnou hliníkovou konstrukcí umístil jednak skladiště cennějšího zboží, které vyměňoval za kůže, slonovinu nebo domorodé výrobky, jejichž cena se za pár posledních desetiletí na světovém trhu zestonásobila&#160;– patrně aby ušetřil své statné průvodce zbytečného pokušení&#160;– jednak svou ložnici, vybavenou (až na skládací polní židle a&#160;moskytiéru) téměř stejně jako pokojíky domečků někde na ulici Van Fu Tien v&#160;Pekingu. Se závěsy, několika figurkami z&#160;bronzu, jedním nebo dvěma svitkovými obrazy a&#160;ovšem i&#160;se vším potřebným pro ušlechtilý obřad sadó. Celý stan byl provoněn dýmající tyčinkou kadidla, zastrčenou do nádobky ve zkřížených dlaních jednoho obzvláště optimisticky se tvářícího bronzového Buddhy.</p>
			<p class="MLP-text para-style-override-1">Také Bratříček slonů, Jagongua, se tvářil nadmíru spokojeně. Snad měl radost, jak dobře splnil svůj úkol. Pohrdl skládací židlí a&#160;usadil se na patách poblíže vchodu do stanu, před nímž zanechal zbraně. Lao Liu se k&#160;němu choval se zřejmou úctou a&#160;respektem, které si také docela zasloužil.</p>
			<p class="MLP-text para-style-override-1">„Nemoc, se kterou jste se vrátil domů, tedy smazala vzpomínky na Pána bílých mravenců, můj mladší bratře?“ otázal se znenadání Liu, nalévající světlounce žlutý čaj do tří šálků bez oušek. „Také vzpomínky na mne se vám ztratily v&#160;ohni horečky? Promiňte, zdá-li se vám moje otázka nevhodnou. Promiňte starému muži, mladší bratře…“</p>
			<p class="MLP-text para-style-override-1">Sotva jsem popadl dech.</p>
			<p class="MLP-text para-style-override-1">„Je tomu tak, Lao Liu&#160;– ale jak jste se to dozvěděl…?“ </p>
			<p class="MLP-text para-style-override-1">Starý pán se nad vonnými parami čaje usmál jako dobrý čaroděj, provádějící nějaké obzvláště podařené zaříkávání.</p>
			<p class="MLP-text para-style-override-1">„I&#160;kámen padající z&#160;hory by se měl pokusit vyzvědět cíl svého pádu,“ řekl poučně, „jinak se mu při občasném povyskočení může zdát, že se vznese až do nebes, nemyslíte? Dozvěděl jsem se o&#160;vaší nemoci daleko dříve, nežli mi přátelé oznámili zprávy bubnů lokalí. Nebylo toho ostatně ani třeba&#160;– stačí se na vás podívat, můj mladší bratře, jak si prohlížíte mne i&#160;všechno kolem sebe, ačkoli jste to tak dobře znával. A&#160;přece jste to vy,“ pokýval šedou hlavou, „jste. Ano, jste, o&#160;tom není vůbec pochyby.“</p>
			<p class="MLP-text para-style-override-1">„Já… já jsem tu byl? U&#160;vás, Lao Liu?“</p>
			<p class="MLP-text para-style-override-1">Stařec se na mne po očku podíval, pohladil si brokátovou čepičku na stříbrných vlasech a&#160;potřásl hlavou: „Tady? Tady u&#160;Stříkajících vod nikdy, můj mladší bratře. Ale setkali jsme se už. Snad by bylo předčasné chtít násilně trhat závoje, zastírající vaši mysl. Ani nevím, zda tyto závoje…“</p>
			<p class="MLP-text para-style-override-1">Odmlčel se.</p>
			<p class="MLP-text para-style-override-1">„Chtěl jste něco říci, Lao Liu?“</p>
			<p class="MLP-text para-style-override-1">„Ne, ne, odpověděl rychle, „nic důležitého. Bohužel jste při své cestě za vlastní minulostí začal odvíjet lano z&#160;nejnešťastnějšího konce. Vlastně bychom dnes měli vyvěsit nad domem velkého papírového kapra na počest bohyně Kwanin, která na něm ráda projíždí nebesy, příteli. Je to skoro zázrak, že jste se sem dostal. Poněkud obtížnější bude&#160;– a&#160;opět promiňte starci, že mluví bez obalu&#160;– dostat vás do bezpečí. Bojím se, že ani tam, kde jste byl ještě donedávna bezpečen, nenajdete příliš klidu.“</p>
			<p class="MLP-text para-style-override-1">„Máte asi pravdu, Lao Liu. Pokud jsem měl možnost poznat Barnarda a… a… a&#160;toho chlapa s&#160;hroznýma očima v&#160;Aoun House v&#160;Bejrútu; zapomněl jsem už, jak se jmenuje…“</p>
			<p class="MLP-text para-style-override-1">„Debbas, můj mladší bratře. Muhhamad Debbas. Alespoň v&#160;Bej­rútu. Jak se jmenuje jinde ve světě, zatím nevím.“</p>
			<p class="MLP-text para-style-override-1">„Ano, máte pravdu, Debbas. Odporný typ. Tak tedy opravdu se i&#160;já obávám, že mi asi moc pokoje nedají.“</p>
			<p class="MLP-text para-style-override-1">„Zdá se, že kámen začíná poznávat svah, po kterém se vydal na cestu,“ zasmál se Liu slabě, spíš očima než rty. „To může být počátkem změny k&#160;dobrému. Věřím, že se mi podaří přece jen pro vás nalézt nějaké útočiště, můj mladší bratře, kde nad vámi jako jarní mračna klidně proplují první nebezpečná léta. A&#160;pak&#160;– kdo z&#160;nás vidí do budoucnosti?“</p>
			<p class="MLP-text para-style-override-1">„Ale já přece nechci odejít, Lao Liu!“ řekl jsem tak prudce, div jsem si nepolil trenýrky&#160;– trosky kalhot, roztrhaných a&#160;zablácených, se zatím pokoušel dát do pořádku sluha Starého Liu&#160;– vroucím čajem. „Já se chci znovu dozvědět všechno o&#160;Pánu bílých mravenců. A&#160;o&#160;Přízraku smrti. Dnes za svítání jsem ho na vlastní oči viděl.“</p>
			<p class="MLP-text para-style-override-1">„Opravdu?“ povytáhl Lao Liu přemítavě bílá obočí a&#160;pohlédl tázavě na Jagonguu, který sklopil oči.</p>
			<p class="MLP-text para-style-override-1">„Opravdu, Starý žlutý muži…,“ hlesl.</p>
			<p class="MLP-text para-style-override-1">„Domnívám se, že maskovací síť&#160;–,“ pokynul Lao Liu pootevřeným vchodem stanu, „není nejhorší ochranou proti Přízraku smrti, i&#160;když snad není schopna odvrátit všechno nebezpečí. Setkáte-li se však náhodou ještě jednou, mladší bratře, s&#160;Přízrakem smrti, s&#160;puškou v&#160;ruce…“</p>
			<p class="MLP-text para-style-override-1">„Nemám ani kapesní nůž, natož pušku,“ poznamenal jsem.</p>
			<p class="MLP-text para-style-override-1">„Zanedlouho budete mít obojí,“ pokračoval nevzrušeně Lao Liu. „Mám podobných věcí dost a&#160;dost. Tak tedy přihodí-li se vám to, nestřílejte, smí-li vám starý člověk na sklonku života radit. Pak totiž Přízrak smrti obvykle zabíjí, rychle a&#160;nemilosrdně.“ Odmlčel se na okamžik. „Já jsem to viděl. Ale Přízrak smrti není pro nás největším nebezpečím. Pravé nebezpečí začíná teprve tam, za řetězem hor…,“ ukázal směrem k&#160;východu. „Pán bílých mravenců?“ otázal jsem se.</p>
			<p class="MLP-text para-style-override-1">Přisvědčil.</p>
			<p class="MLP-text para-style-override-1">„Ano. On&#160;– a&#160;zejména bílí mravenci sami, mladší bratře.“</p>
			<p class="MLP-text para-style-override-1">„Nerozumím. Termiti přece nejsou nebezpeční. Rozežírají leda dřevo a&#160;papír a&#160;ledacos jiného, ale nikdy neútočí! Každý mravenec je přemůže!“</p>
			<p class="MLP-text para-style-override-1">„Ctím vaši moudrost a&#160;znalosti, nahrazující šediny,“ sklonil se zdvořile stařec, „máte úplně pravdu, pokud jde o&#160;bílé mravence, jaké zná celý svět. Ale tito jsou stejně zvláštní jako Přízrak smrti. Seznámíte se s&#160;nimi, budete-li si to přát.“</p>
			<p class="MLP-text para-style-override-1">V&#160;tom okamžiku jsem si nic nepřál víc. Předsevzetí, že nechci termity nadosmrti ani vidět, zejména jsou-li v&#160;horečnatých vidinách schopni bořit města a&#160;odhazovat automobily jako zrnka písku, se s&#160;konečnou platností rozplynulo.</p>
			<p class="MLP-text para-style-override-1">„Jsou tady? Nablízku?“</p>
			<p class="MLP-text para-style-override-1">Lao Liu potřásl hlavou. „Vaše paměť je obalena zapomenutím jako kukla bource morušového. Kdyby t<a id="x.37102"></a>u byli bílí mravenci Pána jejich říše, nebyl bych tu já. Říkal jsem vám&#160;– musíme dál, k&#160;horám. Na mapách jsou označeny jako Burrougsova pahorkatina. Moji přátelé z&#160;pralesa jim však říkají případněji Hory-které-se-chvějí. Ostatně název pahorkatina je dost nevhodný. Nejvyšší vrcholy dosahují výšky až 2000 metrů. To už je, můj mladší bratře, Afrika…,“ pousmál se znovu černýma očima, obklopenýma jemnou sítí vrásek.</p>
			<p class="MLP-text para-style-override-1">„Půjdete tam?“</p>
			<p class="MLP-text para-style-override-1">„Ano,“ odpověděl pomalu Lao Liu, „myslím, že ani mně, ani vám nic jiného nezbývá. Pro mne a&#160;teď už i&#160;pro vás na jedné straně a&#160;pro Pána bílých mravenců na straně druhé je asi na tomto světě opravdu málo místa. Vyrazíme hned zítra ráno, jestliže jste načerpal dost sil.“</p>
			<p class="MLP-text para-style-override-1">Starý Liu byl přerušen tichým zaškrábáním na plátno stanového vchodu. Vstoupil černý mládenec v&#160;bílých šatech, zubící se od ucha k&#160;uchu a&#160;přinášející docela slušně zalátané, ba dokonce vyžehlené kalhoty, v&#160;nichž jsem absolvoval pochod pralesem v&#160;milé společnosti Jagonguy a&#160;kaferských buvolů. Chvatně a&#160;s&#160;úlevou jsem do nich vklouzl; v&#160;trenýrkách jsem si připadal hrozně nespolečensky oblečený, ačkoli Bratříček slonů na sobě, nepočítáme-li náhrdelník ze sloních žíní, neměl ani o&#160;chlup víc.</p>
			<p class="MLP-text para-style-override-1">Černý sluha neodešel&#160;– podával mi v&#160;obou dlaních podivně tvarované kousky kovu, jež jsem vstrčil do kapsy u&#160;havarované hospody. Dočista jsem už na ně zapomněl.</p>
			<p class="MLP-text para-style-override-1">Obracel jsem jeden za druhým v&#160;prstech&#160;– ne, opravdu jsem neměl ani tušení, k&#160;čemu by mohly sloužit. Byly všechny zbrusu nové, zřejmě právě opustily továrnu. Nebyly cítit ostrou žíravinou termitů druhu <span class="char-style-override-1">Termes bellicosus</span>, která mne tak udeřila do nosu nad krabičkou s&#160;podivným elektronickým zařízením v&#160;nemocnici a&#160;pomohla mi vzpomenout si alespoň, jak se jmenuji. Také tohle zřejmě byly součásti jakéhosi složitého elektronicko-mechanického aparátu, s&#160;kontakty a&#160;trpasličími spínači; v&#160;jednom srpovitě zakřiveném předmětu byl dokonce uložen miniaturní elektromotorek, menší, nežli bývá v&#160;mechanických hračkách.</p>
			<p class="MLP-text para-style-override-1">Lao Liu si zdvořile prohlédl matně lesklé kousky kovu a&#160;pak je bez přílišného zájmu odložil na skládací čajový stolek vedle samovaru.</p>
			<p class="MLP-text para-style-override-1">„Jinak jsme s&#160;Jagonguou nalezli samé elektronické součástky,“ poznamenal jsem. „Diody, tranzistory a&#160;tak.“</p>
			<p class="MLP-text para-style-override-1">Starý Číňan na okamžik přivřel víčka a&#160;promnul si suché, štíhlé prsty, až v&#160;nich zapraštělo.</p>
			<p class="MLP-text para-style-override-1">„Ano, ano, můj mladší bratře. To, o&#160;čem vyprávíte, je <span class="MLP-znak-kurziva-11b">skutečný</span> Přízrak smrti Pána bílých mravenců. Ale teď si vy i&#160;Jagongua odpočiňte. Budoucnost znají jen bohové a&#160;snad ani oni tak docela ne. Přesto jsem si však jistý, že příští dny budeme mít velmi mnoho na práci. Dobrý oddech vám oběma!“ </p>
			<p class="MLP-text para-style-override-1">Maskovací sítí pronikalo slunce zlatými dukáty, vrhanými na plátno stanu a&#160;na krátkou, teď už sešlapanou trávu dongy. Na východním obzoru jsem za skupinkami stromů a&#160;tečkami vysoké zvěře viděl v&#160;prašném oparu lehce, jako štětcem čínského malíře tuší naznačený obrys Hor-které-se-chvějí. Někde za nimi byla říše bílých mravenců. A&#160;její šéf.</p>
		</div>
</body>
</html>