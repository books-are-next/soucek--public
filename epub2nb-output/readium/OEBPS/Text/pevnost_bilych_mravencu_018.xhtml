<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pevnost_bilych_mravencu-15</title>
		<link href="../Styles/pevnost_bi_idstyles.css" rel="stylesheet" type="text/css"/>
	</head>
<body id="pevnost_bilych_mravencu" xml:lang="cs-CZ">
		<div>
			<p id="toc_marker-14" class="MLP-uroven2-kapitola para-style-override-1">Jitro</p>
			<p class="MLP-text-bez1radku para-style-override-1">Sestupovali jsme po západních svazcích Hor-které-se-chvějí. Jejich název bude ostatně docela jistě brzy změněn v&#160;nějaký jiný, vhodnější. La<a id="x.37170"></a>o Liu přes svoje pro<a id="x.37173"></a>testy odpočíval na improvizovaných nosítkách. Jak se zdálo, vůbec Buchariho a&#160;Songu netížila. Nijak se netajili dobrou náladou, vyplývající z&#160;potěšitelného faktu, že se víceméně zdrávi a&#160;v&#160;pořádku vracejí z&#160;říše Pána bílých mravenců.</p>
			<p class="MLP-text para-style-override-1">Stejně skvěle naložený byl i&#160;Bratříček slonů, znovu a&#160;znovu s&#160;ustavičnými přídavky vyprávějící své největší dobrodružství s&#160;Přízrakem smrti, jemuž statečně vytrhl vraždící jazyk. Obávám se, že mnoho mužů v&#160;širém okolí hor bude v&#160;příštích letech poslouchat tento příběh až do úplného omrzení…</p>
			<p class="MLP-text para-style-override-1">„A&#160;víš ty vůbec, bwana, proč jsme z&#160;toho všeho vyšli se zdravou kůží?“ zeptal se posléze.</p>
			<p class="MLP-text para-style-override-1">„Nemám tušení, příteli Jagonguo,“ přiznal jsem.</p>
			<p class="MLP-text para-style-override-1">„Nu přece… cožpak jsi zapomněl na moje kapandi? Hlídal nás sám pán bouře Mšimba-Mšamba, bwana!“</p>
			<p class="MLP-text para-style-override-1">„Vážně? Směl bych se podívat na tvoje kapandi, Bratříčku slonů?“</p>
			<p class="MLP-text--0-12 para-style-override-1">Jagongua se chvíli ošíval, chvíli váhal, ale pak přece jen zdráhavě rozvázal šňůrku, stahující ušmudlaný kožený váček, a&#160;se zřejmou pýchou mi podal svůj mocný amulet, ozdobný špendlík ve tvaru slona, posázeného strakatými broušenými kousky skla. Na zadní straně tretky byl drobný nápis:</p>
			<p class="MLP-text-uprostred para-style-override-1">BIJOUX DE BOHÊME&#160;– MADE IN CSSR</p>
			<p class="MLP-text--12-0 para-style-override-1">„Vidíš, bwana,“ upozorňoval mne s&#160;pýchou maharadži, chlubícího se svým rodinným pokladem, „má vztyčený chobot&#160;– a&#160;to je moc dobré! Je to znamení štěstí.“</p>
			<p class="MLP-text para-style-override-1">Vrátil jsem Jagonguovi jabloneckého tembo. „Opravdu, hrozně mocné kapandi, Bratříčku slonů! Ještě štěstí, žes byl s&#160;námi…“</p>
			<p class="MLP-text para-style-override-1">Já vím, že to byla lež, ale alespoň jednou jsem někomu udělal velikánskou radost…</p>
			<p class="MLP-text para-style-override-1">Svítalo. Krajina pojednou získala hloubku, objevily se barvy. Zaleskl se ohyb řeky. Právě před námi jsme v&#160;dálce zahlédli maličké Lao Liovy stany v&#160;táboře, kde jsem složil zraněného slona. Zbývala nám sotva hodina cesty.</p>
			<p class="MLP-text para-style-override-1">Náhle mne Jagongua popadl za ruku.</p>
			<p class="MLP-text para-style-override-1">„Bwana&#160;– podívej se&#160;– tembo! Není krásný?“</p>
			<p class="MLP-text para-style-override-1">Podél okraje křovin, přecházejících ve vysokou trávu, velebně, ale opatrně kráčel sloní býk. Ještě včera tu byla země smrti, země přinášející záhubu všemu živému. Slon se zastavil a&#160;nedůvěřivě si nás měřil malýma, chytrýma očkama.</p>
			<p class="MLP-text para-style-override-1">„Je, Jagonguo, je moc krásný!“</p>
			<p class="MLP-text para-style-override-1">Bratříček slonů vyprskl smíchem. „Bwana, jsi slepý jako pštrosí mládě, než vyleze ze skořápky! Tenhle tembo není vůbec krásný. Kulhá a&#160;má uražený pravý kel. Ale jestli chceš&#160;–,“ spiklenecky se ke mně naklonil, „ukáži ti moc krásné bratříčky. Vím, kde je najdeme. Chceš, bwana?“</p>
			<p class="MLP-text para-style-override-1">„Docela určitě chci, Jagonguo. Myslím, že právě teď nic tolik nepotřebuji, jako vidět pár <span class="char-style-override-1">opravdu</span> krásných tembo…“</p>
			<p class="MLP-text para-style-override-3">Za námi, nad Horami-které-se-chvějí, vycházelo slunce.<span></span></p>
			</div>
</body>
</html>