<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Člověk z Měsíce">
    <meta name="apple-mobile-web-app-capable" content="yes">
    <title>Člověk z Měsíce</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Souček: Pevnost bílých mravenců">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Pevnost bílých mravenců">
    <meta property="og:title" content="Pevnost bílých mravenců">
    <meta property="og:type" content="book">
    <meta property="og:book:author" content="Ludvík Souček">
    <meta property="twitter:title" content="Ludvík Souček: Pevnost bílých mravenců">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./promo.html">
    <link rel="next" href="./pevnost_bilych_mravencu_006.html">
    <meta name="nb-order" content="1">
    <link rel="self" href="pevnost_bilych_mravencu_005.html">
    <meta name="nb-identifier" content="soucek-pevnost-bilych-mravencu-744d29e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2642" data-nb-chars="16005">
    <nav role="doc-toc">
      <ul class="plain section">
        <li><a href="pevnost_bilych_mravencu_005.html">Člověk z Měsíce</a></li>
        <li><a href="pevnost_bilych_mravencu_006.html">Vonící krabička</a></li>
        <li><a href="pevnost_bilych_mravencu_007.html">Železné mouchy</a></li>
        <li><a href="pevnost_bilych_mravencu_008.html">Vyslanec země bílých mravenců (část deníku)</a></li>
        <li><a href="pevnost_bilych_mravencu_009.html">Setkání nad Bejrútem</a></li>
        <li><a href="pevnost_bilych_mravencu_010.html">Hospoda U nosorožce</a></li>
        <li><a href="pevnost_bilych_mravencu_011.html">Přízrak smrti</a></li>
        <li><a href="pevnost_bilych_mravencu_012.html">Starý Liu</a></li>
        <li><a href="pevnost_bilych_mravencu_013.html">Propast bohů</a></li>
        <li><a href="pevnost_bilych_mravencu_014.html">Bílá zvířata</a></li>
        <li><a href="pevnost_bilych_mravencu_015.html">Modré plameny</a></li>
        <li><a href="pevnost_bilych_mravencu_016.html">Příběh bílých mravenců</a></li>
        <li><a href="pevnost_bilych_mravencu_017.html">Bouře</a></li>
        <li><a href="pevnost_bilych_mravencu_018.html">Jitro</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="15"><span class="idea" data-nb-ref-number="1" id="idea1" data-nb-words="3" data-nb-chars="15">Člověk z&nbsp;Měsíce</span></h1>
        <section>
          <p class="chunk" data-nb-ref-number="2" data-nb-words="104" data-nb-chars="649"><span class="idea" data-nb-ref-number="2" id="idea2" data-nb-words="104" data-nb-chars="649">Zvon tak obrovský, že&nbsp;asi vznikl roztavením a&nbsp;novým slitím všech zvonů světa, se&nbsp;pomalu rozhoupal a&nbsp;naplnil prostor duněním, rozechvívajícím zdi domů, kovovým třeskem a&nbsp;nesnesitelně pronikavými vibracemi, drásajícími sluch. Město se&nbsp;svíjelo pod bičem toho hrozného zvuku, tu&nbsp;a&nbsp;tam se&nbsp;sesula budova v&nbsp;oblacích prachu jak domek z&nbsp;karet. Hejna vyděšených holubů šíleně narážela do&nbsp;věží (pokud ještě věže stály a&nbsp;pokud je&nbsp;zvon už&nbsp;nerozdrtil na&nbsp;rudou a&nbsp;šedou změť cihel, omítky a&nbsp;malty), hledala záchranu v&nbsp;slepých oknech i&nbsp;pod oblouky mostů. Lidé někam zmizeli&nbsp;– snad museli všichni zastávat práci zvoníků u&nbsp;obrovských lan, visících od&nbsp;vražedného zvonu.</span></p>
          <p class="chunk" data-nb-ref-number="3" data-nb-words="35" data-nb-chars="208"><span class="idea" data-nb-ref-number="3" id="idea3" data-nb-words="35" data-nb-chars="208">To&nbsp;všechno ještě nebylo nejhorší. Věděl jsem, že&nbsp;skutečná hrůza teprve přijde, že&nbsp;zvon, řícení domů a&nbsp;požáry, které se&nbsp;už&nbsp;počaly tu&nbsp;a&nbsp;tam objevovat, jsou jenom předehrou, jenom úvodem k&nbsp;čemusi daleko horšímu.</span></p>
          <p class="chunk" data-nb-ref-number="4" data-nb-words="99" data-nb-chars="559"><span class="idea" data-nb-ref-number="4" id="idea4" data-nb-words="99" data-nb-chars="559">Ale ano, vždyť mi&nbsp;to&nbsp;přece říkal Číňan! Kde se&nbsp;vzal, tu&nbsp;se&nbsp;vzal, pojednou byl zase tady, u&nbsp;mne, pozorně se&nbsp;mi&nbsp;díval do&nbsp;tváře a&nbsp;zřejmě cosi usilovně vykládal, jenomže strašlivé dunění a&nbsp;burácení zvonu spolykalo všechny ostatní zvuky a&nbsp;já se&nbsp;marně a&nbsp;zoufale snažil přečíst mu&nbsp;s&nbsp;pohybujících se&nbsp;rtů smysl alespoň jediného slova. Ne&nbsp;– nešlo to. Číňan nakonec mávl rukou, jako by&nbsp;se&nbsp;vzdal další námahy, a&nbsp;zmizel tak náhle jako plamen sfouknuté svíčky. Nebezpečí a&nbsp;hrůza se&nbsp;stále blížily. Cítil jsem je&nbsp;v&nbsp;kostech, chvějících se&nbsp;v&nbsp;přívalu kovových zvuků jak ladičky.</span></p>
          <p class="chunk" data-nb-ref-number="5" data-nb-words="72" data-nb-chars="452"><span class="idea" data-nb-ref-number="5" id="idea5" data-nb-words="72" data-nb-chars="452">Na&nbsp;obzoru, zahaleném jemnou záclonou dýmu z&nbsp;požárů a&nbsp;ozářeném jakýmsi podivným sirným a&nbsp;nemocným světlem, které patrně nepocházelo od&nbsp;slunce, zakrytého těžkými mraky, jsem zahlédl pohyb. Bylo to&nbsp;příliš daleko a&nbsp;nedovedl jsem zatím rozeznat, tím méně uhádnout, co&nbsp;se&nbsp;na&nbsp;periferii města, několik kilometrů vzdálené a&nbsp;oddělené ode mne stuhou řeky s&nbsp;několika mosty a&nbsp;mořem střech, děje. Srdce mi&nbsp;však přesto sevřela ledová dlaň. Bylo to&nbsp;zde. Přicházelo to.</span></p>
          <p class="chunk" data-nb-ref-number="6" data-nb-words="52" data-nb-chars="319"><span class="idea" data-nb-ref-number="6" id="idea6" data-nb-words="52" data-nb-chars="319">Vítr na&nbsp;několik okamžiků rozptýlil kotouče dýmu a&nbsp;já jsem viděl. Zakryl jsem si&nbsp;ústa dlaní, abych potlačil výkřik&nbsp;– což bylo ostatně docela zbytečné, protože zvon by&nbsp;přehlušil i&nbsp;bubnovou palbu&nbsp;– ale v&nbsp;lebečních kostech jsem slyšel svůj vlastní řev hrůzy, kterému nedokázaly zabránit ani dlaně, pevně přitisknuté na&nbsp;rty.</span></p>
          <p class="chunk" data-nb-ref-number="7" data-nb-words="142" data-nb-chars="886"><span class="idea" data-nb-ref-number="7" id="idea7" data-nb-words="142" data-nb-chars="886">Opatrně, jako by&nbsp;pečlivě hledal cestu mezi požáry v&nbsp;ulicích, zčásti už&nbsp;změněných v&nbsp;trosky, přicházel do&nbsp;města obrovský bílý mravenec, velký jako vzducholoď, jako nádražní hala, jako katedrála. Otočil se&nbsp;na&nbsp;místě a&nbsp;věž kostela, zasažená jeho tučným tělem, se&nbsp;zřítila, jako by&nbsp;pod ní&nbsp;vybuchla nálož. Nesmírná bílá hlava bez očí, zato však s&nbsp;obrovskými kusadly a&nbsp;tykadly, odrážejícími se&nbsp;na&nbsp;obloze proti sírovému přísvitu v&nbsp;mracích, se&nbsp;kývala a&nbsp;kolébala nad nejvyššími střechami jak obludný a&nbsp;neforemný balón. Teď se&nbsp;na&nbsp;chviličku sklonila k&nbsp;zemi, zpola zmizela mezi domy, brzy se&nbsp;však opět objevila s&nbsp;jakýmsi předmětem mezi hroty kusadel. I&nbsp;na tu&nbsp;dálku jsem poznal automobil, rozdrcený a&nbsp;k&nbsp;nepoznání promačkaný obrovským tlakem. V&nbsp;příštím okamžiku odlétl, odhozen jediným trhnutím slepé bílé hlavy, narazil na&nbsp;střechu domu, převrátil se&nbsp;a&nbsp;po několika přemetech se&nbsp;zřítil do&nbsp;propasti ulice.</span></p>
          <p class="chunk" data-nb-ref-number="8" data-nb-words="38" data-nb-chars="276"><span class="idea" data-nb-ref-number="8" id="idea8" data-nb-words="38" data-nb-chars="276">Zvon náhle umlkl. Ticho bylo ještě hroznější, než jeho dunění. Útočilo ze&nbsp;všech stran, ohlušovalo. Bylo nad vzdáleným praskotem požárů, nad rachotem zřícených budov i&nbsp;nad vzdáleným křikem, naplňujícím město. Podobalo se&nbsp;houslovému tónu, vyluzovanému nekonečně dlouhým smyčcem.</span></p>
          <p class="chunk" data-nb-ref-number="9" data-nb-words="102" data-nb-chars="613"><span class="idea" data-nb-ref-number="9" id="idea9" data-nb-words="102" data-nb-chars="613">Bílý mravenec se&nbsp;blížil. Dostal se&nbsp;už&nbsp;k&nbsp;řece, ohmatal mrskajícími se&nbsp;tykadly několik mostů a&nbsp;pak opatrně vstoupil do&nbsp;proudu. Jeho ohyzdné bílé tělo, nesené třemi páry nohou, přehradilo řeku jak neforemný jez z&nbsp;chvějícího se&nbsp;a&nbsp;poškubávajícího živého masa. Vlna, zdvižená mravencem, převrátila vlečný parníček, táhnoucí nedaleko odtud loď s&nbsp;pískem. Když voda zalila strojovnu, dolehlo až&nbsp;ke&nbsp;mně syčení páry. Dvě nebo tři postavičky se&nbsp;vrhly do&nbsp;vody a&nbsp;snažily se&nbsp;plováním uniknout. Loď s&nbsp;pískem se&nbsp;na&nbsp;okamžik vztyčila přídí do&nbsp;výšky a&nbsp;pak klesla jak kámen ke&nbsp;dnu řeky mezi změtí trámů a&nbsp;prken z&nbsp;roztříštěné plovárny.</span></p>
          <p class="chunk" data-nb-ref-number="10" data-nb-words="30" data-nb-chars="168"><span class="idea" data-nb-ref-number="10" id="idea10" data-nb-words="30" data-nb-chars="168">Věděl jsem, že&nbsp;jde o&nbsp;život. Nepodaří-li se&nbsp;mi&nbsp;v&nbsp;několika příštích minutách utéci do&nbsp;bezpečí, přejde mravenec řeku, pár kroky svých křivých noh se&nbsp;dostane ke&nbsp;mně, a&nbsp;pak…</span></p>
          <p class="chunk" data-nb-ref-number="11" data-nb-words="46" data-nb-chars="301"><span class="idea" data-nb-ref-number="11" id="idea11" data-nb-words="46" data-nb-chars="301">Rozrazil jsem dveře. Kdysi tu&nbsp;bylo schodiště&nbsp;– teď jsem spatřil v&nbsp;oblacích prachu jeho trosky. Několik schodů trčelo jak klávesy klavíru pro obry nad propast, jejíž hloubku jsem nedohlédl. Všude čněly zkroucené traverzy. Zvon zřejmě rozkmital a&nbsp;rozrušil schodiště a&nbsp;jeho dunění přehlušilo rachot pádu.</span></p>
          <p class="chunk" data-nb-ref-number="12" data-nb-words="49" data-nb-chars="299"><span class="idea" data-nb-ref-number="12" id="idea12" data-nb-words="49" data-nb-chars="299">Naposledy jsem na&nbsp;okamžik vyhlédl z&nbsp;okna. Bílý mravenec se&nbsp;blížil. Hlava s&nbsp;matně se&nbsp;lesknoucími tykadly a&nbsp;odpornými výrůstky podobnými chobotům kolem ústního otvoru zaujímala už&nbsp;celou jednu okenní tabulku. Zdálo se, jako by&nbsp;se&nbsp;ta&nbsp;slepá hlava bez nejmenší stopy po&nbsp;nějakých očích dívala právě na&nbsp;mne.</span></p>
          <p class="chunk" data-nb-ref-number="13" data-nb-words="43" data-nb-chars="257"><span class="idea" data-nb-ref-number="13" id="idea13" data-nb-words="43" data-nb-chars="257">Podruhé jsem vykřikl hrůzou a&nbsp;vrhl se&nbsp;znovu ke&nbsp;dveřím. Musím se&nbsp;dostat dolů, pryč odtud, co&nbsp;nejdál od&nbsp;bílé příšery, potulující se&nbsp;troskami města, co&nbsp;nejdál od&nbsp;požárů, od&nbsp;zvonů, bořících celé ulice, i&nbsp;od ticha, pokrývajícího teď město jako neprodyšný poklop.</span></p>
          <p class="chunk" data-nb-ref-number="14" data-nb-words="63" data-nb-chars="416"><span class="idea" data-nb-ref-number="14" id="idea14" data-nb-words="63" data-nb-chars="416">Zachytil jsem se&nbsp;pokroucené traverzy a&nbsp;spustil na&nbsp;několik zbylých schodů. Opatrně, špičkami bot jsem zkoušel jejich pevnost. Pohybovaly se&nbsp;sice v&nbsp;popraskané zdi s&nbsp;tichým skřípěním, ale vy­držely. Jiná traverza mně pomohla sestoupit o&nbsp;dalších několik metrů. Zde však už&nbsp;nezbylo ze&nbsp;schodiště takřka vůbec nic, jen zábradlí z&nbsp;tepané železné mříže, kývající se&nbsp;nad změtí rozdrcených trosek, nakupených hluboko pode mnou.</span></p>
          <p class="chunk" data-nb-ref-number="15" data-nb-words="178" data-nb-chars="1039"><span class="idea" data-nb-ref-number="15" id="idea15" data-nb-words="178" data-nb-chars="1039">Musím to&nbsp;dokázat! Právě proto, že&nbsp;to&nbsp;je&nbsp;nemožné, to&nbsp;musím dokázat. Každým okamžikem může nesmírná bílá hlava vrazit jak beran do&nbsp;domu, vlastně do&nbsp;toho, co&nbsp;z&nbsp;domu zbylo, a&nbsp;pohřbít mne pod troskami. Odhadl jsem vzdálenost, dělící mne od&nbsp;nejbližšího zkrouceného kusu zábradlí, a&nbsp;skočil. Při odrazu se&nbsp;schod, na&nbsp;němž jsem stál, vylomil ze&nbsp;zdi a&nbsp;s&nbsp;dutou ranou dopadl na&nbsp;dno šachty&nbsp;– snad proto jsem nedoskočil tak daleko, jak by&nbsp;bylo třeba. Levá ruka vůbec zábradlí nedosáhla, pravou jsem se&nbsp;zachytil prsty. Zábradlí se&nbsp;rozkývalo jak bláznivá houpačka. Věděl jsem, že&nbsp;už&nbsp;nemám dost sil, abych se&nbsp;zachytil oběma rukama. Železná mříž mi&nbsp;milimetr po&nbsp;mili­metru klouzala z&nbsp;vlhkých prstů. V&nbsp;posledním okamžiku, když mne již opustily síly a&nbsp;když jsem se&nbsp;vzdal dalšího boje o&nbsp;život, jsem ucítil několik chladivých krůpějí na&nbsp;čele. Opět tu&nbsp;byl Číňan, vážný, s&nbsp;prstem položeným tajuplně na&nbsp;ústa, jako by&nbsp;mne varoval. Držel v&nbsp;druhé ruce jasně zelený kámen a&nbsp;mával jím jako kropenkou. Odstřikované kapky mi&nbsp;dopadaly na&nbsp;tváře i&nbsp;na čelo a&nbsp;nádherně chladily.</span></p>
          <p class="chunk" data-nb-ref-number="16" data-nb-words="42" data-nb-chars="262"><span class="idea" data-nb-ref-number="16" id="idea16" data-nb-words="42" data-nb-chars="262">Zábradlí mi&nbsp;konečně vyklouzlo ze&nbsp;ztuhlých prstů, ale pád nebyl prudký. Snesl jsem se&nbsp;velmi zvolna; místo smrtelného zřícení na&nbsp;hromady trosek v&nbsp;hlubinách šachty schodiště jsem ležel v&nbsp;měkkých, chladivých pokrývkách. A&nbsp;kapky na&nbsp;tvářích a&nbsp;na čele jsem cítil stále.</span></p>
          <p class="chunk" data-nb-ref-number="17" data-nb-words="12" data-nb-chars="76"><span class="idea" data-nb-ref-number="17" id="idea17" data-nb-words="12" data-nb-chars="76">Někdo na&nbsp;mne volal: „Otevřte oči… tak přece otevřte konečně oči! Neslyšíte?“</span></p>
          <p class="chunk" data-nb-ref-number="18" data-nb-words="41" data-nb-chars="256"><span class="idea" data-nb-ref-number="18" id="idea18" data-nb-words="41" data-nb-chars="256">Příliš se&nbsp;mi&nbsp;nechtělo. Za&nbsp;růžovými oponami víček jsem byl v&nbsp;bezpečí před pohledem na&nbsp;strašidelný pytel hlavy bílého mravence. A&nbsp;kromě toho jsem měl víčka těžká a&nbsp;bolestně unavená. Hlas byl však velmi vytrvalý. Nepřestával mne vyvolávat z&nbsp;hlubiny bezvědomí.</span></p>
          <p class="chunk" data-nb-ref-number="19" data-nb-words="17" data-nb-chars="76"><span class="idea" data-nb-ref-number="19" id="idea19" data-nb-words="17" data-nb-chars="76">„No tak, pane! Bude to&nbsp;konečně? Otevřte oči! O&nbsp;– tevř&nbsp;– te&nbsp;o&nbsp;– či, povídám!“</span></p>
          <p class="chunk" data-nb-ref-number="20" data-nb-words="23" data-nb-chars="150"><span class="idea" data-nb-ref-number="20" id="idea20" data-nb-words="23" data-nb-chars="150">Teprve teď se&nbsp;mi&nbsp;to&nbsp;podařilo. Málem jsem vykřikl bolestí. Jasné světlo mne oslepilo jako výbuch fotografického blesku. Zase jsem rychle víčka semknul.</span></p>
          <p class="chunk" data-nb-ref-number="21" data-nb-words="11" data-nb-chars="72"><span class="idea" data-nb-ref-number="21" id="idea21" data-nb-words="11" data-nb-chars="72">„Nic takového, pane! Honem, honem, hezky otevřte oči! Vzbuďte se, pane!“</span></p>
          <p class="chunk" data-nb-ref-number="22" data-nb-words="16" data-nb-chars="91"><span class="idea" data-nb-ref-number="22" id="idea22" data-nb-words="16" data-nb-chars="91">Hlas byl neodbytný, skoro jako před chvílí zvon. Ano, zvon! Kam se&nbsp;poděl? Kde vlastně jsem?</span></p>
          <p class="chunk" data-nb-ref-number="23" data-nb-words="89" data-nb-chars="598"><span class="idea" data-nb-ref-number="23" id="idea23" data-nb-words="89" data-nb-chars="598">Chvíli jsem nepoznával kolem sebe nic, ačkoli bolest, způsobovaná světlem, zvolna polevovala. Vnímal jsem jen bílé a&nbsp;modré plochy, které se&nbsp;konečně zaostřily jako obraz na&nbsp;plátně biografu. Přímo před sebou jsem měl velikánské okno a&nbsp;za ním, pod sněhovým popraškem, jiskřícím v&nbsp;paprscích zimního slunce, byla jakási vilová čtvrť, nevelký kostel s&nbsp;jednou věží, opodál něho vysoká stavba, podobná minaretu s&nbsp;useknutou špičkou a&nbsp;s&nbsp;mnoha mísami retranslačních antén, trčících na&nbsp;všechny strany. A&nbsp;docela vzadu, ztrácející se&nbsp;v&nbsp;mrazivém zimním vzduchu, důvěrně známý obrys rozkročené petřínské rozhledny.</span></p>
          <p class="chunk" data-nb-ref-number="24" data-nb-words="33" data-nb-chars="221"><span class="idea" data-nb-ref-number="24" id="idea24" data-nb-words="33" data-nb-chars="221">Chladivé krůpěje mi&nbsp;pořád svlažovaly čelo. U&nbsp;postele, kde jsem ležel, seděla buclatá sestřička v&nbsp;modrých šatech, bílé zástěře a&nbsp;škrobeném čepečku a&nbsp;přejížděla mi&nbsp;navlhčenou rouškou po&nbsp;obličeji. Nemohl jsem pohnout rukama.</span></p>
          <p class="chunk" data-nb-ref-number="25" data-nb-words="93" data-nb-chars="539"><span class="idea" data-nb-ref-number="25" id="idea25" data-nb-words="93" data-nb-chars="539">Byly připoutány po&nbsp;obou stranách postele. Do&nbsp;tenké hadičky z&nbsp;umělé hmoty odkapávala z&nbsp;láhve, pověšené na&nbsp;stojanu téměř nade mnou, jakási bezbarvá tekutina. Kap&nbsp;- kap&nbsp;- kap… odpočítávaly kapky pomalu čas. Pořád se&nbsp;mi&nbsp;chtělo strašně spát, i&nbsp;když jsem se&nbsp;bál, že&nbsp;se&nbsp;znovu probudím ve&nbsp;městě bílého mravence a&nbsp;hrozných zvonů. Tady bylo dobře. Domy za&nbsp;oknem zřejmě žádný zvon nezbořil, a&nbsp;v&nbsp;tak krásném dnu nebylo místa pro strašidelné bílé mravence. Ti&nbsp;se&nbsp;hodí jen do&nbsp;sirného přísvitu, jaký obvykle předchází&nbsp;– alespoň v&nbsp;pověstech&nbsp;– konci světa.</span></p>
          <p class="chunk" data-nb-ref-number="26" data-nb-words="23" data-nb-chars="143"><span class="idea" data-nb-ref-number="26" id="idea26" data-nb-words="23" data-nb-chars="143">Sestřička zdvojnásobila úsilí, popleskávala mne po&nbsp;tváři a&nbsp;dopřávala mi&nbsp;takového množství vody na&nbsp;čelo a&nbsp;tváře, až&nbsp;mně pořádně zatékala za&nbsp;krk.</span></p>
          <p class="chunk" data-nb-ref-number="27" data-nb-words="55" data-nb-chars="330"><span class="idea" data-nb-ref-number="27" id="idea27" data-nb-words="55" data-nb-chars="330">„Žádné spaní, pane! Už&nbsp;byste se&nbsp;nemusel probudit, rozumíme? Buďte hezky hodný. Jen bych moc ráda věděla,“ vykulila na&nbsp;mne bezradně modrá kukadla, „jestli mi&nbsp;vůbec rozumíte. Jste vy&nbsp;vůbec Čech? Moc na&nbsp;to&nbsp;nevypadáte, abych pravdu řekla…,“ zauvažovala nahlas. „Vrštén zí&nbsp;dojč? Du&nbsp;jů, jak se&nbsp;to&nbsp;řekne, aha, du&nbsp;jů&nbsp;spík, tento, íngliš?“</span></p>
          <p class="chunk" data-nb-ref-number="28" data-nb-words="49" data-nb-chars="277"><span class="idea" data-nb-ref-number="28" id="idea28" data-nb-words="49" data-nb-chars="277">Chtěl jsem ji&nbsp;ujistit, že&nbsp;sice rozumím německy i&nbsp;anglicky&nbsp;– jak to&nbsp;vlastně vím?&nbsp;– ale že&nbsp;to&nbsp;česky bude přece jen asi nejlepší. Zejména pro ni. Jenže se&nbsp;mi&nbsp;podařilo vyrazit jen neobyčejně ohavný zvuk, podobný zakašlání. Hrdlo jsem měl suché a&nbsp;stažené a&nbsp;jazyk nechtěl poslouchat.</span></p>
          <p class="chunk" data-nb-ref-number="29" data-nb-words="51" data-nb-chars="292"><span class="idea" data-nb-ref-number="29" id="idea29" data-nb-words="51" data-nb-chars="292">„Já to&nbsp;věděla, že&nbsp;jste nějaký fakír!“ zahořekovala sestřička, domnívajíc se&nbsp;asi, že&nbsp;jsem ji&nbsp;právě oslovil svou mateřštinou. Přesto se&nbsp;ale dovtípila a&nbsp;donesla mi&nbsp;ke&nbsp;rtům hrníček s&nbsp;čajem. Kromě vody jsem teď měl za&nbsp;krkem i&nbsp;dosti slušnou dávku čaje, ale bolesti v&nbsp;krku přece jen trochu polevily.</span></p>
          <p class="chunk" data-nb-ref-number="30" data-nb-words="6" data-nb-chars="39"><span class="idea" data-nb-ref-number="30" id="idea30" data-nb-words="6" data-nb-chars="39">„To… je… Praha?“ zablábolil jsem těžce.</span></p>
          <p class="chunk" data-nb-ref-number="31" data-nb-words="37" data-nb-chars="229"><span class="idea" data-nb-ref-number="31" id="idea31" data-nb-words="37" data-nb-chars="229">„Sláva vlasti, že&nbsp;se&nbsp;dorozumíme!“ spráskla sestřička ruce. „Člověče drahá, vždyť vy&nbsp;jste nás celou dobu bavil nějakou řečí, kterou tady nikdo nezná. A&nbsp;že naši doktoři umějí ledacos!“ dodala pyšně, jako kdyby to&nbsp;byla její zásluha.</span></p>
          <p class="chunk" data-nb-ref-number="32" data-nb-words="5" data-nb-chars="31"><span class="idea" data-nb-ref-number="32" id="idea32" data-nb-words="5" data-nb-chars="31">„To… je… Praha?“ opakoval jsem.</span></p>
          <p class="chunk" data-nb-ref-number="33" data-nb-words="21" data-nb-chars="104"><span class="idea" data-nb-ref-number="33" id="idea33" data-nb-words="21" data-nb-chars="104">„No a&nbsp;snad ne? Co&nbsp;jste si&nbsp;myslel? Tokio? Bodejť, že&nbsp;jste v&nbsp;Praze. Ale jak jste se&nbsp;sem, propána, dostal?“</span></p>
          <p class="chunk" data-nb-ref-number="34" data-nb-words="99" data-nb-chars="596"><span class="idea" data-nb-ref-number="34" id="idea34" data-nb-words="99" data-nb-chars="596">Než jsem o&nbsp;tom začal přemýšlet, pootevřely se&nbsp;dveře a&nbsp;nakoukla obrýlená doktorská hlava s&nbsp;rozcuchanými černými vlasy. Pan doktor byl zřejmě velmi překvapen, že&nbsp;mne vidí jakž takž při vědomí. Za&nbsp;pár minut si&nbsp;přivedl na&nbsp;pomoc dva další kolegy. Stáli kolem postele jako tři sudičky a&nbsp;něco si&nbsp;tiše vyprávěli. Nevím co; jednak na&nbsp;mne zase přicházelo spaní, jednak aby se&nbsp;čert v&nbsp;jejich latinské hantýrce vyznal. Ale ne&nbsp;– rozuměl jsem přece! Lobární pneumonie, to&nbsp;je&nbsp;přece rozsáhlý zánět plic, exhausce, toxické změny buněk mozkové kůry… všemu jsem rozuměl, pokud jsem byl schopen jejich slova zachytit.</span></p>
          <p class="chunk" data-nb-ref-number="35" data-nb-words="14" data-nb-chars="82"><span class="idea" data-nb-ref-number="35" id="idea35" data-nb-words="14" data-nb-chars="82">Nakonec si&nbsp;nejstarší doktor přitáhl židli k&nbsp;mé posteli. Sestra i&nbsp;druzí dva odešli.</span></p>
          <p class="chunk" data-nb-ref-number="36" data-nb-words="4" data-nb-chars="25"><span class="idea" data-nb-ref-number="36" id="idea36" data-nb-words="4" data-nb-chars="25">„Slyšíte mne?“ zeptal se.</span></p>
          <p class="chunk" data-nb-ref-number="37" data-nb-words="41" data-nb-chars="242"><span class="idea" data-nb-ref-number="37" id="idea37" data-nb-words="41" data-nb-chars="242">Přivřel jsem na&nbsp;souhlas víčka. Na&nbsp;nic jiného jsem se&nbsp;pro strašnou slabost a&nbsp;únavu, rozlévající se&nbsp;celým tělem, nezmohl. Jak jsem si&nbsp;jenom mohl myslit, že&nbsp;sešplhám po&nbsp;těch zkroucených traverzách a&nbsp;po zbytcích schodiště až&nbsp;dolů… V&nbsp;tomhle stavu…</span></p>
          <p class="chunk" data-nb-ref-number="38" data-nb-words="26" data-nb-chars="161"><span class="idea" data-nb-ref-number="38" id="idea38" data-nb-words="26" data-nb-chars="161">„To bude dobré,“ kývl doktor. „Vždycky na&nbsp;souhlas takhle mrkněte. Já&nbsp;už&nbsp;si&nbsp;to&nbsp;nějak přeberu. Jenom se&nbsp;neunavujte. Tak pozor, pokračujme v&nbsp;krasojízdě: jste Čech?“</span></p>
          <p class="chunk" data-nb-ref-number="39" data-nb-words="20" data-nb-chars="110"><span class="idea" data-nb-ref-number="39" id="idea39" data-nb-words="20" data-nb-chars="110">Chtěl jsem přikývnout, ale zarazil jsem se. Jsem opravdu Čech? <em>Kdo vlastně jsem?</em> Jak jsem se&nbsp;tu&nbsp;ocitl? A&nbsp;proč?</span></p>
          <p class="chunk" data-nb-ref-number="40" data-nb-words="12" data-nb-chars="68"><span class="idea" data-nb-ref-number="40" id="idea40" data-nb-words="12" data-nb-chars="68">Doktor asi viděl v&nbsp;mém pohledu zmatek a&nbsp;honem svou otázku zamlouval.</span></p>
          <p class="chunk" data-nb-ref-number="41" data-nb-words="81" data-nb-chars="476"><span class="idea" data-nb-ref-number="41" id="idea41" data-nb-words="81" data-nb-chars="476">„Bodejť byste nebyl, když si&nbsp;rozumíme, co?“ snažil se&nbsp;být velice bodrý a&nbsp;rozšafný. „Teď to&nbsp;máte v&nbsp;hlavě tak trochu, tento, vygumované, že? Žádné vzpomínky, viďte? Pamatujete si&nbsp;alespoň své jméno? Aha&nbsp;– to&nbsp;jsem si&nbsp;mohl myslet! Tak tedy, vašnosti, na&nbsp;to&nbsp;zatím zapomeneme! Žádné násilné a&nbsp;namáhavé vzpomínání, všechno přijde samo, víme? Už&nbsp;proto ne, že&nbsp;by&nbsp;mne kluci z&nbsp;psychiatrie roznesli na&nbsp;kopytech, kdybych se&nbsp;jim pletl do&nbsp;řemesla. Tak hezky hajejte a&nbsp;na nic zatím nemyslete.“</span></p>
          <p class="chunk" data-nb-ref-number="42" data-nb-words="5" data-nb-chars="28"><span class="idea" data-nb-ref-number="42" id="idea42" data-nb-words="5" data-nb-chars="28">„Proč?“ řekl jsem s&nbsp;námahou.</span></p>
          <p class="chunk" data-nb-ref-number="43" data-nb-words="11" data-nb-chars="64"><span class="idea" data-nb-ref-number="43" id="idea43" data-nb-words="11" data-nb-chars="64">„Proč nemáte na&nbsp;nic myslet? Panenko skákavá, vždyť jsem vám to…“</span></p>
          <p class="chunk" data-nb-ref-number="44" data-nb-words="11" data-nb-chars="82"><span class="idea" data-nb-ref-number="44" id="idea44" data-nb-words="11" data-nb-chars="82">„Proč… psychiatrie…?“ přerušil jsem jej, ačkoli mne každé slovo strašně unavovalo.</span></p>
          <p class="chunk" data-nb-ref-number="45" data-nb-words="40" data-nb-chars="220"><span class="idea" data-nb-ref-number="45" id="idea45" data-nb-words="40" data-nb-chars="220">„No, proč, proč, to&nbsp;jsou otázky,“ durdil se. „To se&nbsp;rozumí, že&nbsp;se&nbsp;na&nbsp;vás musejí podívat. Najednou si&nbsp;z&nbsp;ničeho nic spadnete z&nbsp;Měsíce, zápal plic, že&nbsp;ano, malárie, zřejmě pěkně zanedbaná – kde jste k&nbsp;ní, človíčku, přišel?“</span></p>
          <p class="chunk" data-nb-ref-number="46" data-nb-words="32" data-nb-chars="201"><span class="idea" data-nb-ref-number="46" id="idea46" data-nb-words="32" data-nb-chars="201">Signalizoval jsem očima, že&nbsp;nevím, že&nbsp;nedovedu odpovědět. Já&nbsp;měl tedy malárii, tropickou chorobu? Zvláštní! Ale přece jen něco v&nbsp;paměti… Ne, nemohl jsem. Na&nbsp;přemýšlení jsem byl zatím slabý jako moucha.</span></p>
          <p class="chunk" data-nb-ref-number="47" data-nb-words="91" data-nb-chars="496"><span class="idea" data-nb-ref-number="47" id="idea47" data-nb-words="91" data-nb-chars="496">„Je to&nbsp;vlastně zázrak, že&nbsp;už&nbsp;zase ráčíte být mezi živými, pane z&nbsp;Měsíce. Vypadalo to&nbsp;s&nbsp;vámi dost divoce. Teď už&nbsp;je&nbsp;nám všem hej! Jen musíte pěkně poslouchat a&nbsp;pořádně jíst, abychom vás už&nbsp;nemuseli krmit tímhle…,“ mávl rukou k&nbsp;hadičce, do&nbsp;níž odkapávala čirá tekutina. „Z&nbsp;nouze je&nbsp;to&nbsp;sice výborná věc, ale vám bude určitě řízek svědčit lépe, že? To&nbsp;se&nbsp;ví, že&nbsp;ani zítra, ani pozítří. Ale dočkáte se!“ sliboval. Zdálo se&nbsp;mi, že&nbsp;mluví překotně, aby mne udržel při vědomí a&nbsp;abych nemohl moc přemýšlet.</span></p>
          <p class="chunk" data-nb-ref-number="48" data-nb-words="3" data-nb-chars="21"><span class="idea" data-nb-ref-number="48" id="idea48" data-nb-words="3" data-nb-chars="21">„Kdo… jsem… doktore?“</span></p>
          <p class="chunk" data-nb-ref-number="49" data-nb-words="20" data-nb-chars="118"><span class="idea" data-nb-ref-number="49" id="idea49" data-nb-words="20" data-nb-chars="118">Chvíli na&nbsp;mne zaraženě koukal, pak si&nbsp;sundal s&nbsp;nosu brýle, pečlivě je&nbsp;vyčistil šosem lékařského pláště a&nbsp;zase nasadil.</span></p>
          <p class="chunk" data-nb-ref-number="50" data-nb-words="59" data-nb-chars="354"><span class="idea" data-nb-ref-number="50" id="idea50" data-nb-words="59" data-nb-chars="354">„To tedy, prosím, nevím. Žádné doklady jsme u&nbsp;vás nenašli, jen pár… dost podivných drobností. Máte je&nbsp;všechny tady na&nbsp;nočním stolku. Jen klid, všechno bude dobré, všechno se&nbsp;objasní. Zatím vám, abych tak řekl, říkáme Muž z&nbsp;Měsíce. Doufám, že&nbsp;proti tomu nic nemáte. Nějak jsme vás pojmenovat museli, už&nbsp;kvůli sestrám, roznášejícím léky a&nbsp;tak podobně, že?“</span></p>
          <p class="chunk" data-nb-ref-number="51" data-nb-words="3" data-nb-chars="21"><span class="idea" data-nb-ref-number="51" id="idea51" data-nb-words="3" data-nb-chars="21">„A… bílí… mravenci…?“</span></p>
          <p class="chunk" data-nb-ref-number="52" data-nb-words="63" data-nb-chars="390"><span class="idea" data-nb-ref-number="52" id="idea52" data-nb-words="63" data-nb-chars="390">„Bílí mravenci?“ zavrtěl hlavou překvapeně. „Nevím o&nbsp;žádných bílých mravencích. Tady u&nbsp;nás nejsou, slovutný pane z&nbsp;Měsíce. U&nbsp;nás, jak si&nbsp;jistě co&nbsp;nejdříve vzpomenete, běhají po&nbsp;lesích leda černí nebo zrzaví. Ale teď je&nbsp;zima, a&nbsp;pokud si&nbsp;dobře pamatuji na&nbsp;školní přírodopis, tak odpočívají zaslouženým zimním spánkem. Však se&nbsp;také přes léto něco napracovali. Jako&nbsp;– no&nbsp;zkrátka jako mravenci…“</span></p>
          <p class="chunk" data-nb-ref-number="53" data-nb-words="79" data-nb-chars="467"><span class="idea" data-nb-ref-number="53" id="idea53" data-nb-words="79" data-nb-chars="467">Zalil mne nesmírný pocit štěstí, jako po&nbsp;probuzení z&nbsp;ohyzdného snu. To&nbsp;všechno tedy nebyla skutečnost, ani obrovský bílý mravenec, drtící budovy, ani strašný zvon, v&nbsp;jehož dunění se&nbsp;řítily ulice. I&nbsp;Číňana stvořila jenom moje horečka, která&nbsp;– i&nbsp;tohle tedy nějak vím!&nbsp;– je&nbsp;při malárii i&nbsp;při zápalu plic docela obvyklá. Všechno byly jen a&nbsp;jen strašné vidiny, přivolané nemocí. Zavřel jsem šťastně a&nbsp;spokojeně oči a&nbsp;oddal se&nbsp;přepychu na&nbsp;nic nemyslet, o&nbsp;ničem ne­uvažovat.</span></p>
          <p class="chunk" data-nb-ref-number="54" data-nb-words="23" data-nb-chars="140"><span class="idea" data-nb-ref-number="54" id="idea54" data-nb-words="23" data-nb-chars="140">Naneštěstí ne&nbsp;nadlouho. Cítil jsem, jak mne doktor popleskává po&nbsp;tváři a&nbsp;jak mne budí se&nbsp;stejným úsilím, jako před chvílí buclatá sestřička.</span></p>
          <p class="chunk" data-nb-ref-number="55" data-nb-words="68" data-nb-chars="422"><span class="idea" data-nb-ref-number="55" id="idea55" data-nb-words="68" data-nb-chars="422">„Počkat, počkat, nic takového! Sestra Marcela vám teď mimo příděl uvaří trochu primářského černého kafe. Ještě chviličku nám dopřejte potěšení ze&nbsp;své společnosti. Pijete kafe? Jakpak ne, vždyť jste Čech, že? Jak se&nbsp;vůbec mohu ptát!“ halasil doktor a&nbsp;vyběhl z&nbsp;pokoje, patrně objednat u&nbsp;zmíněné sestry Marcely kafe, na&nbsp;něž jsem neměl ani nejmenší chuť. Jen spát a&nbsp;spát, ne&nbsp;už&nbsp;ovšem ve&nbsp;společnosti obrovských bílých mravenců.</span></p>
          <p class="chunk" data-nb-ref-number="56" data-nb-words="88" data-nb-chars="547"><span class="idea" data-nb-ref-number="56" id="idea56" data-nb-words="88" data-nb-chars="547">Co&nbsp;to&nbsp;říkal doktor o&nbsp;mých věcech? Prý jsou na&nbsp;nočním stolku… Pomalu a&nbsp;namáhavě, centimetr po&nbsp;centimetru jsem otočil hlavu. Přes horstvo polštáře, v&nbsp;němž jsem měl zabořenou hlavu, jsem opravdu uviděl několik drobností, srovnaných do&nbsp;úhledné hromádky. Nepoznával jsem žádnou z&nbsp;nich, ale hned nahoře, na&nbsp;samém vrchu hromádky, ležel zelený kámen podivného tvaru. Kámen, který jsem viděl v&nbsp;šachtě zříceného schodiště v&nbsp;rukou Číňana a&nbsp;z&nbsp;něhož na&nbsp;mne stříkaly příjemně chladící krůpěje. Před očima se&nbsp;mi&nbsp;zatmělo. Cožpak to&nbsp;všechno nebyl jenom hrozný sen?</span></p>
          <p class="chunk" data-nb-ref-number="57" data-nb-words="69" data-nb-chars="431"><span class="idea" data-nb-ref-number="57" id="idea57" data-nb-words="69" data-nb-chars="431">A&nbsp;někde daleko, hrozně daleko se&nbsp;rozhoupával obrovský zvon, slitý ze&nbsp;všech zvonů světa a&nbsp;jeho srdce počalo narážet na&nbsp;stěny zvukem, který rozechvěl stěny a&nbsp;bolel ve&nbsp;všech kostech. Propadal jsem se&nbsp;někam dolů, pořád dolů. Už&nbsp;hluboko ve&nbsp;vírech bezvědomí jsem slyšel vykřiknout rozcuchaného brýlatého doktora, slyšel jsem tříštění šálku, který asi choval kafe od&nbsp;laskavé sestry Marcely, a&nbsp;pak už&nbsp;jen zvon, jenom ohromný, strašný zvon…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pevnost_bilych_mravencu_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>